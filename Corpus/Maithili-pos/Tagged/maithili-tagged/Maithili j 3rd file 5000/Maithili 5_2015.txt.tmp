किछु समयोपरान्त कमला हुनका घर लग आबि क अपन 108 बलिक बात कहलनि ।

एहि खिस्सासँ र्इ स्पष्ट होइछ जे गोनू झाक घरक इर्द-गिर्द कमला नदी होयबाक चाही , से छैक ।
 गोनू झाक डीह , जे पूर्णत : अतिक्रमित अछि , जाहिपर पोस्ट आफिस आओर नुनीयासमुदायक लोकसभ बसल छथि , तकर पश्चिम सटले कमला धार अछि ।
 नदीकेँ धारा प्रवाहक दिशा परिवर्तन करबाक प्रवृत्ति रहलैक अछि ताहि कारणेँ वर्तमानमे एहि धारसँ पानि नहि बहैत अछि ।
 स्थानीय लोकक अनुसारेँ सन 1980मे एक टा कमला नदीक सर्वेक्षण टीम आयल छल , जाचमे पाओल गेल जे एहि नदीमे 5-6 फीट माटिक नीचा एखनहुँ पानिक प्रवाह छैक ।
 सलाह देल गेल जे एहि धारमे घर नहि बनाबी ।
 ओना कोनो लिखित बोर्ड वा आदेश नहि टांगल अछि ।
 ब्राह्मण , राजपूत , हजाम , डोम , नुनिया , कायस्थ , चमार , तेली , मुसलमान , सहित अनेको जाति , समुदाय आ धर्मक लोक समूहसँ बनल गाम भरबाड़ाक एक कात ब्रह्मस्थान अवस्थित छैक ।
 किदवदन्ति अछि जे एहि ब्रह्मस्थानमे जाहि दिन बाढ़िक पानि पहुँचि जाइत अछि ओहि दिन किछु क्षण बाद स्वत : पानि घटब शुरु भ जाइत अछि ।
 जगजननी जानकीक मातृभूमि मिथिलामे शिव आ शक्ति पूजनक विधान अछि ।
 मिथिलाक गामक संरचना आदि कालसँ आधुनिक काल धरि एक तरहक रहल अछि ।
 ताहि आधारपर गाममे शिव मंदिर आ ताहिसँ सटल पोखरि होयबाक चाही , एक टा से छैक ।
 गामक मध्यमे 85 एकड़ भू-भागमे पसरल एक टा पोखरि अछि दिग्घी पोखरि ।
 एकर दछिनबरिया भीँड़पर एक टा विशाल वरक गाछ छल जकर जड़िमे शिवलिंग छलैक ।
 सरकारक अनदेखी आ गामक अज्ञानताक कारणेँ एहि गाछकेँ 1986मे काटि एक अलग शिव मंदिरक स्थापना भेल ।
 ओना अनहोनीसँ बचबाक हेतु ग्रामीण सभ शतचण्डी यज्ञ कयने छलाह ।
 सिंचार्इ आ माल मवेशीक हेतु एक अलग पोखरि रहैत अछि ।
 तकर गवाही गामक घोरछौड़ पोखरि द रहल अछि ।
 र्इ दुनू पोखरि अपनामे इतिहास समेटने अपन उद्धारक आ सौंदर्यीकरणक बाट जोहि रहल अछि ।
 कहल जाइत अछि जे र्इ दैत्यक खूनल पोखरि छैक , संगहि इहो कहल जाइत अछि जे र्इ राजा शिवसंहक समयक अछि ।
 गोनू झा कालीक उपासक छलाह ।
 भड़वारा गामक प्राचीन माँ भगवती मंदिर हिनक स्थल मानल जा रहल अछि ।
 मिथिलामे भगवतीक ' पीड़ीक व्यवहार छैक ।
 एहि भगवती स्थानमे 9 टा पीड़ी छैक जे आदि कालसँ होयबाक संकेत द रहल अछि ।
 अतिक्रमण होयबाक कारणेँ एतय जगहक अभाव छैक तेँ स्थानीय लोकक एकमतसँ गाममे एक टा नव दुर्गा मंदिर बनाओल गेल , जतय मूर्ति पूजन होइत अछि ।
 दुर्गापूजा किंवा कोनहुँ दिन जहिया बलि प्रदान कयल जाइत छैक ताहि दिनमे बलि देल जाइत छैक ।
 एहि पीड़ीनुमा भगवतीक गोनू झाक साधनासँ कतेक सम्बन्ध ?
 एहि जिज्ञासाक लेल शोध आ चिन्तनक आवश्यकता छैक ।
 गोनू झाक कथासँ स्पष्ट होइछ जे गामक हजाम आ दुसाध जातिक घर हिनक घरसँ किछु दूरीपर छल तहिना भड़वारासँ 2 कि .
मी .
पश्चिम निस्ता गावमे हजाम आ 2 कि .
मी .
पू .
द .
कोणमे अस्थुआ गाममे दुसाध जातिक लोक सभ रहैत छथि ।
 हिनक कथामे हजाम आ चोर महत्वपूर्ण भूमिकामे रहैछ ।
 गोनू झा गामक ( भड़वारा ) लोकनायक दुलरा दयाल जे तांत्रिक छलाह , संग भजार लागल छलनि ।
 दुनू गोटेक बैसार दुर्गा दयालक साधनास्थलपर छल ।
 दुर्गा दयालक ओहि बैसारबला जगहक जानकारी आइयो स्थानीय लोक द रहल छथि ।
 दुर्गा दयाल जमींदार छलाह ।
 पछिला दशक घरि मुजफ्फरपुर जिलाक एक बाबा ओहि जमीनक देखरेख करैत छलाह ।
 छलपूर्वक ओ जमीनक आथीरिटी लेटर बना सभ जमीन घसल र्इटाक मकान सरकारी पुरातात्विक विभागक जाँच हेतु मुँह चियारने पड़ल अछि ।
 गोनू झाकेँ वंशजक कोनो पुख्ता सबूत सेाझा नहि आयल अछि ।
 ओना स्थानीय स्वद्ध रामसेवक झाक दावा छलनि जे ओ गोनू झाक वंशज छलाह ।
 वाटसन  + 2 विद्यालय ( मधुबनी ) क शिक्षक श्री इन्द्रकान्त झा छठम शताब्दीमे जनमल ' डाकसँ तुलना करैत कहलनि जे गोनू झा हुनके जकाँ कुषाग्र बुद्धिक छलाह ।
 जहिना डाकक वचन मिथिला जनमानसमे प्रचलित अछि तहिना गोनू झाक खिस्सा ।
 भड़वारा गाममे दिग्घी पोखरिक दक्षिणवरिया भीँड़पर गोनू झाक प्रतिमा स्थापित कयल गेल अछि ।
 शतचण्डी यज्ञक बाद सिंहवाड़ा प्रखण्डक पूर्व प्रखण्ड विकास पदाधिकारी पहाड़पुरक सहयोगसँ हिनक प्रतिमाक नक्कासी कय स्थापित कयल गेल अछि ।
 गाममे एक टा ' गोनू झा ग्राम विकास समिति संगठन अछि ।
 गाममे एकटा ' गोनू झा ग्राम विकास समिति संगठन अछि जे गामक विकासपर नजरि रखैत अछि ।
 आवश्यकता छैक गोनू झापर सेमिनार आयोजित करबाक जाहि माध्यमे गोनू झा प्रसंगमे असली तथ्य सोझा आबि सकय ।
 हिनका मादे दू तरहक बात सोझा अबैत अछि ।
 किछु विद्वानक कथनानुसारेँ गोनू झाक नाम हुनक विद्वताक कारणेँ नहि अपितु चतुरताक कारणेँ छनि आ किछु विद्वानक अनुसारेँ गोनू झा महान विद्वान छलाह मुदा , दुनू बातकेँ तर करैत एक टा आओर बात सामने अबैत अछि जे गोनू झा धूर्त शिरोमणि छलाह ।
 त प्रश्न उठैत अछि जे गोनू झा की छलाह ?
चतुर ?
 विद्वान ?
 धूर्त-शिरोमणि ?
 आ कि तीनू ?
 ओइनवार वंशक संस्थापक कामेश्वर ठाकुर छलाह जिनका दू पुत्र भोगीश्वर ठाकुर तथा भवेष ( भव सिंह ) ।
 पिताक बाद भेागीश्वर राजसत्ता सम्हारलाह ।
 भोगीश्वरक निधनक बाद गृहकलह शुरु भेल जे आब सिंहासनासीन के हेताह ?
 भवसिंह वा भोगीश्वर ठाकुरक पुत्र जागेश्वर ठाकुर गणेश्वरक पक्षधरक अनुसार उत्तराधिकारी गद्दीपर बैसलाह ।
 संगहि दोसर पक्षक अनुसार चूकि मिथिला दानमे भेटल अछि ।
 र्इ पैत्रिक संपत्ति अछि तेँ एहिपर दुनू भार्इक अधिकार अछि ।
 उक्त विवादपर समकालीन राजसत्तासँ जुड़ल राजस्व मंत्री , धर्माध्यक्ष , मुख्य न्यायाधीश , सभासद , मन्त्रीगण , दुर्ग , सेना , सेनापति , दूत , प्रशासन सभ दू खेमामे बंटि गेलाह ।
 ताहि समयमे जीत त गणेश्वर ठाकुरक भेल , सिंहासनासीन भेलाह मुदा र्इ विवाद विषाक्त रुप धारण कयलक ।
 भवेष ( भवसिंह ) स्वयं उक्त निर्णयकेँ मानि शान्त भ गेलाह , किन्तु हुनक पुत्र हरिसिंह आ त्रिपुरसिंह क्रुद्ध भ उठलाह ।
 फलत : गणेश्वरक विरुद्ध षडयन्त्रक रचना भेल ।
 गोनू झा एहि षडयन्त्रमे शामिल छलाह कियाक त इहो सदति राजसत्तासँ जुड़ल रहलाह ।
 एहि षडयन्त्रक फलस्वरुप मिथिलाक एक भाग भवसिंहकेँ देल गेलनि अर्थात विभाजन भेल ।
 एहि घटनाक सत्यतापर भवसिंहक विषयमे कहल गेल बात ' ' भवसिंह विभाजित आ अविभाजित मिथिलाक राजा छलाह , मुहर लगबैत अछि ।
 गणेश्वर निधनसँ जुड़ल विषयपर दू टा मत सोझा अबैत अछि ।
 पहिल जे भवसिंहक पुत्र हरिसिंह आ त्रिपुरसिंह , अर्जून राइ आ रत्नाकरक सहयोगसँ हत्या करबओलनि आ दोसर मिथिला राज्यक लोभी असलान नामक मुसलमान द्वारा छलपूर्वक मारल गेलाह ।
 गणेश्वर ठाकुरकेँ मारबाक माध्यम जे हो मुदा , हत्याक पाछाँ भवसिंहक पक्षधरक हाथ होयबाक स्पष्ट कारण अछि ।
 समकालीन विद्वानक सोझा गोनू झाक अपन अस्तित्व बचेबाक प्रयास आगा पुन : काँटसँ भरल मार्ग प्रशस्त भेल ।
 कियाक त गणेश्वर ठाकुरक बाद हुनक पुत्र कीर्ति सिंह राजसत्ता अपना हाथमे लेलनि ।
 ' कीर्ति सिंहक प्रारंभिक जीवन संघर्षमय रहनि संगहि कीर्ति सिंहक बाद संपूर्ण मिथिलाकेँ राज्याभिषेकक समय भव सिंह वृद्धावस्थामे देलाह - र्इ बात उपरोक्त तथ्यसँ मेल खा रहल अछि आ स्पष्ट होइत अछि जे गोनू झाक जीवन संघर्षमय रहल छल आ एहि उठा-पटक कारणेँ विरोधी पक्ष हिनका धूर्त कह लगलनि ।
 एतेक रास किदवदंन्ति , जनश्रुति , अध्यात्मक आ इतिहास अपनामे समेटने कोनो पात्र एहि धरतीपर विरले भेटत ।
 आवश्यकता अछि पुरातत्वी सर्वेक्षणक ।
 आवश्यकता अछि हिनक असली व्यक्तित्व ' विद्वान अथवा धूर्त शिरोमणिकेँ लेाकक बीच उजागर करबाक ।
 आवश्यकता अछि बीरबल , तेनालीराम , विद्यापति , वाचस्पति मिश्र जकाँ गोनू झाक इतिहास आ व्यक्तित्वकेँ मिथिला आ भारतीय साहित्यसँ जोड़ि शैक्षणिक आ शोध पाठयक्रममे जोड़बाक ।
 आवश्यकता अछि हुनक मूल कथाक संग्रह आ विश्लेषणक , जनसामान्य आ विद्वान द्वारा गढ़ल मनगढ़ंत खिस्सा जकर सम्बन्ध गोनू झाक जीवन आ कालसँ दूर-दूर धरि नहि छैक , तकरा एक दिससँ खारिज क गोनू झाक मूलताक परिचय करयबाक ।
 अनार ओहि रात जोरगर बसातमे अनारक गाछ पत्र विहीन भ गेल छल ।
 पतलो एक टा घेर बना जड़िक चारुभर पड़ल छल ।
 किमिको गाछकेँ भोरमे छुच्छ देखि , अकचका गेलि रहय , आ ओ पतलोक घेरपर आश्चर्य प्रकट कयने रहय ।
 ओकरा बुझायल छलैक जे बसात ओकरा छिड़िया देतैक ।
 गाछमे ओत पाछू दिस अत्यन्त सुन्दर एक टा अनार छल ।
 किमिको अपना माएकेँ सोर पाड़लक , - ' ' कने आ एकरा देखही ।
 ' हम बिसरि गेल रहियैक ।
 किमिकोक काए गाछकेँ देखलक आ फेर भनसा घर चलि गेल ।
 एहिपर किमिको अपन एकसरुआ रहबाक सम्बन्धमे विचारलक ।
 बरामदाक ऊपर अनार सेहो एकसरे हेरायल सन बुझयलैक ।
 दू सप्ताह अथवा ओहिसँ पहिने ओकर सात बर्षक भातीज एत आयल छलैक आ ओ तत्काल अनारपर ध्यान देने छलैक ।
 ओ गाछपर चढ़ि गेल छलैक ।
 किमिको तखन अनुभव कयने छलैक जे ओकरामे कतेक चमक देलैक ।
 ओ बरामदापरसँ बजलक - ' ' ओत उपरमे एक टा बड़का टा अनार छैक ' मुदा , जँ हम ओकरा तोड़ि लेब त हम नीचा नहि उतरि सकैत छी ।
 सेहो सत्य छलैक ।
 दुनू हाथसँ अनार पकड़ने उतरब आसान नहि छलैक ।
 किमिको हँसलि ।
 ओ अत्यन्त सुन्दर नेना छलैक ।
 जाधरि ओतय नहि अबैत छलैक , हमरा सभ एहि अनार के बसरेन रहैत रही ।
 आ आब ओ एकरा फेर बिसरि गेल ।
 तखन र्इ अनार पातक झोंझमे नुकाय रहैत छल ।
 आब ओ आकाशमे स्पष्ट देखाइत रहल छल ।
 अनारमे आ जड़िक चारुभर पतलोक घेरामे अद्भुत सामर्थ छल ।
 किमको गेलि आ ओ बाँसक एक टा लग्गीसँ अनारकेँ खसा देलक ।
 अनार एतेक पाकि गेल छल जे बुझायल जे दाना ओकरा फाड़ि देबा लेल आकुल छल ।
 जखन ओ ओहि अनारकेँ बरामदामे रखलक , ओ रौदमे चमकि रहल छल आ रौद जेना ओहि अनार बाटे जा रहल छल ।
 किमिको एक प्रकारक दु : ख अनुभव कयलक ।
 भोर दस बजे जखन ओ मकानक उपरका मजिलपर सियार्इ करैत रहय , तखन ओ केइचिकीक बाजब सुनलक ।
 ओना केबाड़ बन्न नहि छलैक , मुदा ओकरा बुझयलैक जे ओ पछुअतिक फुलबाड़ी दिससँ आयल अछि ।
 ओकर बाजबमे हड़बड़ी छलैक ।
 ' ' किमिको , किमिको !
ओकर माए सोर पाड़लकैक ।
 ' ' केइचिकी आयल अछि ।
 किमिकोक सूइसँ ताग बहरा गेलैक ।
 ओ तकरा नि रखबाक डिब्बामे खोँसि देलक ।
 ' ' किमिको बजैत रहय जे ओ तोरा जयबासँ पहिने तोरा दोहराक देखबाक कतेक इच्छुक अछि ।
 किमिकोक माए बाजलि ।
 केइचिकी युद्धपर जा रहल छल ।
 ' ' मुदा , हम बिनु बजओने आबि नहि सकैत रही , आ तोँ सेहो नहि अयलह ।
 नीक भेल जे तोँ आबि गेलह ।
 किमिकोक माए फेर बाजलि रहय ।
 टो केइचिकीकेँ कलउ खयबा धरि रहब लेल कहने छलैक ।
 मुदा , ओ हड़बड़ीमे छल ।
 ' ' अच्छे , कम-सँ-कम एक टा र्इ अनार राखि लएह ।
 हम एकरा स्वयं उपजओलहु अछि ।
 ओ किमिकोक फेर स्मरण दिअओलक ।
 केइचिकी अपना आँखिसँ ओकर अभिवादन कयलक , जेना ओ ओकर नीचा अयबाक आओर प्रतीक्षा नहि क सकैत छल ।
 किमिको सीढ़ीपर अड़कि गेलि ।
 ओकरा आँखिमे किछु उत्सुकता देखयलैक आ ओकर दुनू हाथसँ अनार खसि पड़लैक ।
 जखन ओ अनुभव कयलक जे ओ मुस्कियाइत रहय ओ लाल भ उठलि ।
 केइचिकी बरामदासँ आगू बढ़ि गेल ।
 ' ' किमिको अपन ध्यान रखिहे ।
 ' ' आ तोँ सेहो ।
 ओ पहिनहि घुरि गेल रहय आ ओकरा जाय द कहि देने रहय ।
 केइचिकी चलि गेलापर किमिको फुलबाड़ीक फाटकपर नजरि खिड़ओलक ।
 ' ' ओ केहन हड़बड़ीमे छल ?
 ओकर माए बजलैक ।
 ' ' आ र्इ कतेक सुन्दर अनार अछि ?
 अनारकेँ ओ बरामदामे छोड़ि देलक ।
 स्पष्टत : अनारके ओहि समय खसा देने रहय , जखन ओकर दुनू आँखिमे किछु उत्सुकता आयल छलैक आ ओ एकरा सोहब आरम्भ कयने रहय ।
 अनारके ओ सरिया क दू फाँक नहि कयने रहय ।
 ओ अपना दाना संग पड़ल छल ।
 ओकर माए अनारके भनसा घर ल गेलि , ओकरा धोलक आ किमिकोक हाथमे धरा देलक ।
 किमिकोक भौंह चढ़ि गेलैक आ ओ पाछू घुरलि , आ तखन एक बेर ओकर आकृतिपर लाली पसरि अयलैक , कने अकचकाइत ओ ओकरा ल लेलक ।
 बुझयलैक , केइचिकी काश किछु दाना ल लेलकैक ।
 अपन माएक सोझा , जे ओकरा देखैत छलैक , किमिको लेल र्इ विचित्र होइत , जे ओ खयबासँ मना क दितय ।
 ओ उदासीनतासँ दाना मुँहमे ध लेलक ।
 ओकरा मुँहमे अमती पसरि गेलैक ।
 ओ एक प्रकारक उदास प्रसन्नता अनुभव कयलक , जेना से ओकरा भीतर दूर धरि धसल जा रहल छलैक ।
 उदासीन , ओकर माए ठाढ़ि छलैक ।
 ओ अपना लग जा बैसि गेलि ।
 ' ' देखही त कने हमर केशकेँ देखही ।
 हम केइचिकी के एहने केश संग विदाइ होयबा द कहलियैक ।
 किमिको केश थकड़ब सुनलक ।
 ' ' जाहि दिनमे तोहर पिताक मृत्यु भेलनि , ओकर माए स्थिरसँ बाजलि , ' ' हम अपन केश थकड़बासँ डेराइत रही जे हम की करैत छी ।
 हम जखन अपना वर्तमानमे फिरि आबी , तखन एना बनि पड़य , जेना तोहर पिता हमर केश थकड़बाक प्रतीक्षा क रहल होथि ।
 किमिको अपना माएकेँ ओहि वस्तु सभकेँ खयबाक आदतिकेँ मोन पाड़लक , जकरा पिता अपन थाड़ीमे छोड़ि दैत रहथि ।
 ओ स्वयं अपना आकृतिपर एक टा आभा प्रकट होइत सन अनुभव कयलक , एक टा प्रसन्नता , जाहिसँ दुनू आँखि नीर भरि अयलैक ।
 ओकर माए ओकरा भरिसक अनार एही लेल देने छलैक , कियाक त ओ ओकरा फेक नहि चाहैत छलैक ।
 केवल एही कारणेँ ।
 वस्तु सभकेँ नहि फेकबाक ओकर आदति भ गेल छलैक ।
 अपन निजी प्रसन्नता संग एकसेर , किमिको अपन मायक सोझा लाज अनुभव कयलक ।
 ओ सोचलक जे केइचिकी जतेक जानि सकल र्इ से ओहिसँ नीक विदाइ छल , आ र्इ जे ओ ओकर फिरि अयबाक कतबो दीर्घ प्रतीक्षा क सकैत छलि ।
 किमिको अपना माए दिस तकलक ।
 केबाड़पर रौद पड़ैत छलैक , जाहिसँ दूर ओ अपना अयनाक सोझा बैसलि रहय ।
 किमिको अपना ठेहुन लग राखल अनारके दाँत लगयबासँ डरि गेलि ।
 अंतिम पाठ ओहि दिनका भोरमे हम देरीसँ स्कूल विदा भेल रही ।
 ओना त स्कूलमे देरीसँ पहुँचब अहुना भयकारक छल , मुदा ओहि दिन त र्इ आओर डराओन बात छल कियाक त श्रीमान एम हैमेल ' पार्टिसिपल याद क अयबाक सबक देने छलाह आ ओहि मादे प्रश्न पूछ बला छलाह ।
 हम एकर परिभाषा धरि नहि याद क सकल छलहुँ ।
 एक क्षणक लेल त मोनमे आयल रहए जे हम भागि क कतहुँ नुकाय रही आ छुट्टी भेलाक बादे घर जाइ ।
 प्रकृतिक कृपासँ ओ दिन बहुत अनुकूल छल , मेघरहित आकाशमे सुरूज भगवानक लालिमा पसरि गेल छल ।
 गाछ सभपर पक्षी कलरब क रहल छल आ आरा मिलक कातमे प्रसियाक सैनिक व्यायाम क रहल छल , दैनिक अभ्यास क रहल छल ।
 एहन मौसम ' पार्टिसिपलकेँ याद करबाक चिन्ता बिसरि एहि सभ दृश्यक अवलोकन करबाक आकर्षण उत्पन्न करैत छल , धरि हमरा अपनाकेँ रोकबाक धैर्य छल आ तेँ हम जल्दी-सँ-जल्दी स्कूल पहुँचबा लेल उताहुल छलहुँ ।
 जखन हम ' नगर-भवनसँ गुजरैत रही त समाचार-पट्टक सोझाँ बेस भीड़ छलैक ।
 पछिला दू बर्षसँ सभ टा खराप समाचार एतहिसँ लोक धरि पहुँचल अछि - युद्धमे हारिक खबरिसँ ल क समादेष्टाक आदेश धरि ।
 हम ठहरलहुँ त नहि मुदा मोनमे भेल जे आब की समाचार भ सकैछ ।
 जतेक झटकि क भ सकैत छल हम बढ़ल जाय रहल छलहुँ ।
 एक टा प्रशिक्षु लोहार जे अपन रूखान-बसिला संग ठहरि क ओहि समाचारकेँ पढ़यमे लागल छल , हमरा पाछाँसँ चिकड़ल - ' बच्चा !
एतेक हरबड़ा क नहि जाउ ।
 अहाँ ठीक समयपर स्कूल पहुँच जायब ।
 हमरा भेल जे ओ हमरासँ चौल क रहल अछि ।
 हम एकहि नि : साँसमे एम ।
 हैमेलकेर छोटका बाग धरि पहुँचि गेलहुँ ।
 सामान्यत : जखन स्कूल चलैत रहैत छल त विभिन्न प्रकारक हल्ला सड़केपरसँ सुनि पड़ैत छल ।
 जेना डेस्ककेँ खेलबाक आ कानपर हाथ राखि कोनो पाठकेँ सामूहिक रूपेँ दोहरेबाक स्वर जे ओ याद भ सकय आ बीच-बीचमे शिक्षक द्वारा टेबुलपर छड़ी पटकबाक स्वर ।
 मुदा , आइ एकदम निस्तब्धता छल ।
 हम सोचने छलहुँ ने वर्गमे जे कोलाहलपूर्ण वातावरण रहैछ ताहि मध्य हम चुपचाप अपना सीट धरि पहुँच जायब आ हमरा केओ देख नहि पाओत ।
 धरि आइ त रचिक भेर जकाँ शांति छल ।
 हम खिड़कीसँ देखलहुँ - हमर सहपाठी अपना-अपना जगहपर छल आ एम ।
 हैमेल लौहसदृश्य छड़ीकेँ काँख तरमे दबओने ऊपर-नीचा टहलि रहल छलाह ।
 हमरा केबार खेलि क सभक सोझा जाइये पड़ल ।
 अहाँ सोचि सकैत छी जे हम कोना लाजे कठौत भ गेल होयब आ हमरा भीतर कतेक भय रहल होयत ।
 मुदा , एहन-सन किछु नहि भेल ।
 एम ।
 हैमेल हमरा देखलनि आ दयापूर्वक कहलनि - ' हौ छोटका फ्रेंज !
अपन जगहपर जल्दीसँ जा क बैस जाह ।
 हम त बिनु तोरा रहनहि पढ़ार्इ प्रारम्भ करय जा रहल छलहुँ ।
 हम कूदि क बेंचपर बैस गेलहुँ आ डेस्कमे अपन बस्ता रखि लेलहुँ ।
 भयग्रस्त रहबाक कारण ताधरि हम र्इ नहि देखि सकल छलहुँ जे आइ मास्सैब अपन सुन्नर हरियर कोट पहिरने छलाह , अपन झालरबला कमीज आ कारी रेशमी टोपी पहिरने छलाह ।
 एहि सभपर कसीदा कयल छल ।
 वास्तवमे र्इ पोशाक ओ निरीक्षणक दिन वा पुरस्कार वितरण समारोहक दिन पहिरैत छलाह ।
 आइ पूरा स्कूल अजीब-सन लगैत छल , उदास , शांत , कतहु हँसीक लसि नहि ।
 सभसँ आश्चर्य त हमरा र्इ देखि क भेल जे पछिला बेंच जे प्राय : खाली रहैत छल आइ गामक लोकसँ भरल छल ।
 तिनकोनियाँ टोपी पहिरने बुढ़ा गृहपति , पूर्व मेयर , पूर्व डाकबाबू आदि अनेकानेक लोक छलाह ।
 गृहपति त अपन पुरना मनोहर पोथी अनने छलाह आ ओहि मोराएल किताबकेँ ठेहुनपर राखि ओकरा पेजपर अपन बड़का चश्मा रखने छलाह जेना ओ अपन बचपनमे लौटबाक कोशिश क रहल होथि ।
 र्इ सभ किछु हमरामे विस्मय आ कोतूहल उत्पन्न क रहल छल ।
 एम ।
 हैमेल कुर्सीपर बैसि गेलाह ।
 बुझाएल जेना ओ पहाड़क चोटीपर बैसल होथि ।
 अपन धीर-गंभीर स्वरमे ओ हमरा सभसँ कहलनि - ' हम्मर बच्चा सभ ।
 र्इ हमर अंतिम पाठ अछि जे हम अहाँलोकनिकेँ पढ़ाएब ।
 बर्लिनसँ आदेश आयल अछि जे अल्सास तथा लारेन एहि दुनू जिलाक स्कूलमे जर्मनी भाषा पढ़ाओल जायत , फ्रेंच नहि ।
 नव शिक्षक काल्हि विद्यालयमे अपन योगदान देताह ।
 फ्रेंच भाषामे र्इ अहाँक अंतिम पाठ थिक तेँ अहाँलोकनि विशेष रूपेँ ध्यानस्थ भ हमर बात सुनू ।
 र्इ शब्द हमरापर बुझाएल जेना ठनका-सन खसि पड़ल हो ।
 ओह !
त ओ दुरात्मा सभ नगर-भवनक सूचना पट्टपर इएह सूचना लिखने छल ।
 हा हमर अंतिम फ्रेंच पाठ !
मुदा कियाक ?
 हम त एखन लिखनाइयो पूरा तरहेँ नहि सिख सकलहुँ अछि ।
 हमर शिक्षा एतहि ठमकि जायत ?
 आइ हमरा दु : ख भ रहल छल जे हम अपन पाठ ठीकसँ नहि सिखलहुँ , अपन समय चिड़ियाक अंडा बिछवामे आ ' सारपर दिछलवाक खेलमे व्यर्थ गमा देलहुँ ।
 किछु काल पहिने धरि जे पाठ हमरा कठिन लगैत छल , बोझ लगैत छल से व्याकरण आ संतक इतिहास आब हमरा एहन सपुरान मित्र लगैत छल से जाहिसँ बिछोह स्वीकार्य नहि छल ।
 आ एम ।
 हैमेल आब चल जयताह , फेर हुनका नहि देखबनि से सोचि हम हुनक झक्की स्वभाव आ कठोरताक प्रतीक छड़ीकेँ बिसरि गेलहुँ ।
 बेचारा गुरूजी !
टो अपन सर्वोत्तम पोशाक एहि अंतिम पाठक लेल पहिरने छलाह ।
 हम बुझि गेलहुँ जे आइ गामक बूढ़-बुढ़ानुस सभ कियाक बैसल छथि , हुनकोलोकनिकेँ एहि बातक दु : ख छनि जे आब जो र्इ फ्रेंच स्कूल नहि देखताह ।
 एम ।
 हैमेलकेर चालिस बर्ष धरि निष्ठापूर्वक सेवाक प्रति कृतज्ञता ज्ञापित करबाक आ अपन मातृभूमि जे काल्हिसँ गुलाम भ जयबाक कारण अपन नहि रहि जायत तकर प्रति आदर-भाव प्रकट करबाक प्रयास छल ।
 हम र्इ सभ बात सोचैत रही ता हमर नाम पुकारल गेल ।
 हमरा मुँहजबानी पाठ सुनेबाक छल ' पार्टिसिपलकेर सभ टा कठिन नियम पूरा जोरसँ आ शुद्ध-शुद्ध सुनेबाक छल ।
 मुदा , हम त पहिले शब्दपर अटकि गेलहुँ , छातीक धड़कन बढ़ि गेल , डेस्क पकड़ने मूड़ी झुकौने हम ठाढ़ रहलहुँ ।
 एम ।
 हैमेल हमरासँ कहि रहल छलाह - ' नन्हका फ्रेंज !
आइ हम तोरा डँटबह नहि , तोँ अपनहि खराप अनुभव क रहल छह ।
 कने सोचह जे एना कियाक भेलह ।
 सभ दिन सोचैत रहलह जे ढ़ेरी समय अछि , हम काल्हि याद क लेब ।
 आ आब देखह जे की भ गेल !
इएह बात सम्पूर्ण अल्सासक संग अछि , ओ अपन भाषा सिखबाक बातकेँ दोसर दिन लेल छोरैत जाइत अछि ।
 आब त ओकरालोकनिकेँ र्इ कहबाक अधिकार छैक जे तोँ सभ फ्राँसिसी होयबाक बहाना त करैत छह , धरि अपन भाषा ने त लिखि सकैत छह आ ने बाजि सकैत छह ।
 अए नन्हका फ्रेंज !
तोँहि सभसँ खराप नहि छह , हमरा सभ गोटेकेँ अपन आत्मनिरीक्षण करबाक चाही ।
 ' तोहर माए-बाप कहियो र्इ चिंता नहि कयलथुन जे हुनका बेटा-बेटीकेँ पहिने सबक याद करबाक चाही ।
 ओ अपन पेशागत काजमे सहायता करबा लेल तोरा प्रोत्साहित कयलथुन ।
 हुनका आइ कोना दू पैसा अधिक होयत से सू्झैत छलनि ।
 आ दोषी त हमहुँ छी ।
 कयखन हम तोरा अपन बगीचाकेँ पटेबाक लेल पठाए दैत छलियह आ कि जखन हमरा वंशी पथबाक मोन होइत छल त छुट्टी क दैत छलियह ।
 एकर बाद ओ फ्रेंच भाषाक विषयमे एक-एक टा बात बुझब लगलाह ।
 ओ कहलनि जे र्इ संसारक सुंदरतम भाषा थिक , एकदम स्पष्ट , तार्किक आ हमरालोकनिकेँ एकरा बिसरबाक नहि चाही , एकर रक्षा करक चाही ।
 हमरालोकनिकेँ हरदम मोन राखक चाही जे जखन कोनो देश गुलाम होइत अछि त जाधरि ओ अपन भाषा नहि बिसरैत अछि ता धरि पिंजड़ाकेँ खोलबाक चाभी ओकरा लग रहैत अछि ।
 ओ व्याकरणक एक टा पाठ उनटओलनि आ बुझओलनि ।
 हमरा आश्चर्य भेल जे हम सभ बात बुझि गेलहुँ , बुझब बहुत आसान बुझाएल ।
हम सोचलहुँ जे हमहुँ एना ध्यानपूर्वक कहियो नहि सुनने छलहुँ ।
 हमरा इहो लागल जे जतेक धैर्यपूर्वक आइ ओ पढ़ओलनि अछि तेना पहिने नहि पढ़बैत छलाह ।
 आइ ओ अपन समस्त ज्ञान एक्कहि बेर हमरा सभकेँ द देमए चाहैत छलाह ।
 व्याकरणक बाद ओ ' लिखना शुरू कयलनि ।
 आइ सभ विधार्थीक लेल ओ लिखनाक एक-एक टा कापी नेने आयल छलाह ।
 ओहिपर सुन्दर अक्षरमे लिखल छल – फ्रांस , अल्सास , फ्रांस , अल्सास ।
 र्इ बुझाइत छल जेना पूरा वर्ग-कक्षमे छोट-छोट झंडा उड़ियाय रहल हो , जेना सड़कपर टांगल झंडा उड़िया क डेस्कपर आबि गेल हो ।
 सभ गोटे शांतिपूर्वक तन्मयताक संग लिखय लागल ।
 एहन शांति छल जे मात्र कलमक नीब चलबाक स्वर सुनाए पड़ैत छल ।
 एक बेर गोबर-कीड़ा भीतर आबि गेल , मुदा केओ ताहि दिस ध्यान नहि देलक , जे छोटका सदिखन लोहाक एंषी तकैत रहैत छल जेना वएह फ्रेंच भाषा हो ।
 छतपर धीरे-सँ परबा गुटर-गूँ क रहल छल आ हम सोचलहुँ - ' की ओ सब एहि परबाकेँ जर्म बजबा लेल बाध्य क सकत ?
 जखन-कौखन खिबाक अभ्यास करैत काल हम माथ उठाए एम ।
 हैमेल दिस तकैत छलहुँ त हुनका वर्ग-कक्षक एक-एक वस्तुकेँ अपना कुर्सीपर निष्चल बैसल टकटकी लगौने देखैत पबैत छलहुँ , बुझाइत छल जेना ओ अपना मानस-पटलपर ओकर अमिट छाप अंकित करय चाहैत होथि ।
 अजगुत सोच !
चालिस साल धरि ओ ओतहि रहलाह अछि , सोझामे वएह बगीचा रहल अछि ।
 एहि बीचमे डेस्क-बेँचकेँ नीक कयल गेल अछि , बागक अखरोटक गाछ आब नमहर भ गेल अछि आ फलबला लत्ती जे ओ स्वयं लगओने छलाह से आब खिड़कीक छज्जा धरि आबि गेल अछि ।
 ऊपर हुनकर बिहन बक्सामे वस्तु-जात सैँति रहल छलि कारण काल्हिये हिनकालोकनिकेँ देश छोड़ि देबाक छल ।
 र्इ छोड़ब बेचारे लेल कतेक हृदयविदारक होयत से अनुभव करबाक योग्य छल ।
 मुदा हुनकामे कोनो पाठकेँ अंत-अंत धरि पढ़ेबाक धैर्य छलनि , समस्यासँ जुझबाक साहस छलनि ।
 ओ ' लिखना लिखेलाक बाद इतिहास पढ़ओलनि , आ बच्चा सभ सस्वर पढ़ए लागल – बा , बे , बी , बो , बू ।
 पछिला सीटपर बैसल हाउसर ( गृहपति ) अपन चश्मा ठीक क मनोहर पोथीकेँ दुनू हाथेँ पकड़ने ओहि बच्चा सभक संग हिज्जे क रहल छलाह ।
 अहूँ देख सकैत छलहुँ जे भवावेषमे हुनकर आवाज कतेक थड़थड़ा रहल छल , ओ कानि रहल छलाह , हमरालोकनिकेँ र्इ एतेक अजगुत लागल जे हँसबाक संगहि - संगहि कनबाक मोन करैत छल ।
 आह !
कतेक नीक जकाँ र्इ अंतिम पाठ आइयो याद अछि ।
 एकाएक गिरजाघरक घड़ीमे बारह बजबाक आवाज भेल ।
 तकर बाद दुपहरियाक प्रार्थना भेल ।
 ओहीकाल प्रसियाक सैनिककेर अभ्याससँ आपस लौटबाक तुरहीक स्वर नींचा खिड़कीसँ आयल ।
 एम ।
 हैमेल ठाढ़ भ गेलाह ।
 हुनक मुखाकृति पीयर भ गेल छल , मुदा आइ धरि एतेक नमहर ओ छथि से हम कहियो नहि देख सकल छलहुँ ।
 प्रिय मीतालोकनि !
ओ बाजि उठलाह - ' हम , ' हम ।
 मुदा , ओ बाजि नहि सकलाह ।
 कोनो कारणसँ जेना हुनक आवाज नहि निकलि सकल , कंठ जेना बाझि गेल ।
 तखन ओ ' ब्लैकबोर्ड दिस घुड़ला पथरखड़ीक एक टा टुकड़ा पकड़लनि आ अपन पूरा जोर लगा क ओ जतेक नमहर आखरमे संभव छल लिखलनि - ' वाइव ला फ्रांस अर्थात फ्रांस अमर रहए ( अपनालोकनिक संदर्भमे मिथिला-मैथिली अमर रहए – अनुवादक ) ।
 तकर बाद ओ ठमकि गेलाह , हमरा सभ दिस घुमि ओ माथकेँ देबालसँ सटा लेलनि आ हाथक इशारासँ कहलनि - ' छुट्टी भ गेल ।
 अहाँ लोकनि जाय सकैत छी ।
 उपनिरीक्षक प्रषिव्येयेव - उपनिरीक्षक प्रषिव्येयेत !
अहाँपर आरोप अछि जे पछिला तीन सितम्बरकेँ अहाँ अपन बात ओ व्यवहारसँ दफादार झाँगेन , मुखिया अल्यापोव , सिपाही एफीमोव आ गवाह लोकनि - इवानोब एवं गब्रीलोव आ आन छओ गोट किसान सभकेँ अपमानित कएलहुँ ।
 ताहूमे पहिल तीन गोटेकेँ अपन कर्तव्य पालनक क्रममे अहाँसँ अपमानित होमय पड़लनि ।
 अहाँ अभियोग स्वीकार करैत छी ?
 झुर्री पड़ल आ तीक्ष्ण मुँहबला उपनिरीक्षक प्रिषिव्येयेव कमीजक सीयनपर हाथ फेरैत आ दबल ओ धर-धरायल कण्ठसँ आदेशात्मक स्वरेँ प्रत्येक शब्द स्पष्ट बजैत जवाब दैत अछि – सरकार , न्यायाधीश महोदय !
कनूनक सभ धारामे परिस्थति सभक पारस्परिकतामे अबैत अछि ।
 देाषी हम नहि , आन सभ छथि ।
 ओकरा स्वर्ग भेटय , र्इ बात ओहि लहासक दुआरे भेल ।
 पछिला तीन तारीखकेँ हम अपन पत्नी अन्फीसाक संग चुपचाप मौजमे जा रहल छलहुँ कि देखैत छी जे नदीक कातमे बहुत रास लोक सभ ठाढ़ अछि ।
 हम पुछलियैक - ' कोन अधिकारसँ लोक सभ ओतय जुमल छथि ?
 कियाक ?
 कानूनमे कतहुँ कहल अछि जे लोक सभ जानवर जकाँ झुण्डमे चलथु ?
 हम चिकरलहुँ - ' चलू हटू ।
 लोक सभकेँ भगाब लगलहुँ जाहिसँ ओ सभ अपन-अपन घर चलि जाथि ।
 सिपाहीकेँ हुकुम देलहुँ जे लोकसभकेँ कर्दनिया द ' क भगाबथि ।
 - क्षमा करू , अहाँ ने त दफादार छी , ने मुखिया - लोककेँ भगायब , अहाँक काज त नहि ?
 -इजलासक चारू दिससँ ओकर नहि , ओकर नहि ' क स्वर सुनाइत अछि ।
 हुजूर , ओकरा दुआरे लोकक जीयब मुश्किल भेल अछि ।
 पंद्रह वर्षसँ ओकरा सहि रहल छी ।
 जहिना ओ नौकरीसँ आयल , भेल जे गामसँ पड़ा जार्इ ।
 सभकेँ अपसियाँत क• देलक ।
 गवाह मुखिया बाजल - ' सत्ते हुजूर !
सभ ठाम निहोरा करैत छी ।
 ओकरा संगे जीयब किन्नहु सम्भव नहि ।
 चाहे मूर्ति ल ' क चलू , चाहे बियाह-दान होउ या मानि लिअ कोनो घटना घटि गेल होउ , ओ सभ ठाम चिकरैत , हल्ला मचबैत अछि आ व्यवस्था स्थापित कर लगैत अछि ।
 ओ नेना-भुटका सभक कान मचोरैत अछि , स्त्रीगणक पाछु नोक-झोँक करैत अछि जे कोनो असौकर्यक गप नहि भ जाय ।
 जेना ओ हुनकालोकनिक ससुर रहय ।
 थोड़बे दिन पहिने ओ घरे-घरे जा हुकुम द रहल छलैक जे कियो गीत नहि गाबथि आ आगि नहि जराबथि ।
 कहैत रहय जे गीत गयबाक कोनो कानून नहि अछि ।
 न्यायाधीश बजलाह - ' थम्हू अहाँकेँ अपन गवाही देबाक अवसर भेटत ।
 आ आब प्रिषिव्येयेव बजताह ।
 आगाँ कहल , प्रिषिव्येयेव !
- ' जे हुकुम !
बाझल गरासँ उपनिरीक्षक बजैत अछि - ' सरकार , अहाँ कहैत छी जे लोक सभकेँ भगायब हमर काज नहि - ठीक अछि आ जँ अव्यवस्था रहय त ?
 की जनताकेँ मनमानी करबाक छूट देल जा सकैत अछि ?
 कानूनमे लोक सभक स्वतंत्रताक गप कत लिखल अछि ?
 हम त छूट नहि द सकैत छी ।
 जँ हुनकालोकनिकेँ हम नहि हटायब ' त के हटायत ?
 ठीक-ठीक कायदा-कानून कियो नहि जनैत अछि ।
 अहाँ कहि सकैत छी जे समस्त गाममे एसगरे हमरे टा बुझल अछि जे मामूली लोक सभसँ कोना पार पयबाक चाही आ सरकार , हम सब बुझैत छी ।
 हम गँवार नहि , उप-निरीक्षक , फौजमे कप्तान-आर्मुसक पदपर रही ।
 वर्षावा ( पोलैण्डक राजधानी ) मे सेहो फौजमे चाकरी क रहल छी आ तकर बाद , बूझि लिअ , निष्कलंक बहरा अग्निशमन सेवामे अयलहुँ आ फेर रूग्ण भ जयबाक कारणेँ अग्निशमन सेवा छोड़ि देलहुँ आ दू वर्ष धरि बालकक मध्य विधालयमे दरबानियो कएलहुँ ।
 हम नियम-कानून सभ जनैत छी ।
 किसान मामूली लोक होइत अछि ।
 ओ किछु बुझैत नहि अछि आ ओकरा हमर बात मानबाक चाही ।
 कियाक त र्इ ओकरे हितमे अछि ।
 उदाहरणक लेल , अही बातकेँ लिअ , हम लोक सभकेँ भगा रहल छलहुँ आ नदी कात बालुपर पानिमे डूबल व्यक्तिक लहास पड़ल छलैक ।
 हम पुछलियैक जे ओ कोन आधारपर ओतय पड़ल अछि ?
 हम दफादारकेँ कहलियैक जे तोँ हाकिम सभकेँ समाद कियाक नहि द रहल छही , पानिमे डूबल लोक साइत अपने डूबल रहैक वा भ सकैत अछि जे र्इ कोनो आपराधिक काण्ड होइक ।
 भ सकैत अछि जे र्इ हत्याक मामिला होइक मुदा , दफादार झीगिनकेँ जेना कोनो मतलबे नहि रहय , ओ खाली सिगरेट पीने जा रहल छल ।
 ओ बजैत अछि - र्इ के हुकुम देनिहार अछि ?
 कहैत अछि - ' कतयसँ अहाँक ओहिठाम एहन लोक आबि गेल ?
 एहन बजैत अछि , जेना ओकरा बिना हम सभ अपन काज बुझिते नहि छी ?
 हम बजैत छी - ' बुड़िबक नहितन , जँ अहाँ ध्यान देने बिना एहि ठाम ठाढ़ छी , त अहाँ नहि बुझैत छी ।
 ओ कहैत अछि - ' हम कहल थानामे समाद द आयल छी ।
 हम पुछलिएक - ' थानामे कियाक ?
 कानूनक कोन धाराक हिसाबे ?
 डूबि क मरब , फाँसी लगायब वा एहने सन आन-आन मामलामे दरोगा की किछु क सकैत अछि ?
 ' हम कहलियैक - र्इ फौजदारी मामला थिक , बिना विलम्ब कयने गुप्तचर विभाग आ न्यायाधीश महोदयकेँ बयान पठयवाक चाही मुदा , र्इ दफादार सुनैत आ हँसैत रहल आ किसानो सभ हँसैत रहय सरकार ।
 सप्पत खा क देखा सकैत छी ।
 र्इ हँसैत रहय , आ इहो , आ झीगिनो हँसैत रहय ।
 की बजैत छी , दाँत चिआरैत छी ?
 किन्तु दफादार बजैत अछि ।
 न्यायाधीश महोदयकेँ र्इ सभ मामला सुनबाक अख्तियार नहि छन्हि ।
 एही गपसँ हमरा त सौँसे देह फु क लागल ।
 दफादार , अहाँ र्इ गप बजने रही ?
 उपनिरीक्षक दफादार झीगिनसँ पुछैत अछि ।
 - बजने रही ।
 - सभ गोटे सुनलनि , कोना साधारण लोक सभक बीचमे अहाँ र्इ गप बजलियैक - ' एहन मामला सभ न्यायाधीश महोदयकेँ सुनबाक नहि छनि ।
 सभ सुनैत रहय जे अहाँ कोना र्इ गप .
.
।
 सरकार , हमरा त आगि लागि गेल , बड्ड तामस भ गेल ।
 हम कहलियैक , फेर बाजू त , फेर कहू त जे उनटा-पुनटा गप अहाँ बजलियैक !
टा फेर वएह सभ गप .
.
।
 हम ओकरापर टूटि पड़लहुँ ।
 हम कहलहुँ - ' अहाँ न्यायाधीश महोदयक खिलाफ एहन गप कोना बाजि सकैत छी ?
 अहाँ पुलिस-दफादार छी आ शासनेक विरूद्ध ?
 एँ ?
 आ अहाँ जानैत छी , हम कहलियैक , जे जँ न्यायाधीश महोदयकेँ मोन हेतनि त एहन संदिग्ध व्यवहार लेल पुलिस मुख्यालयमे सिकाइतो क सकैत छथि !
आ अहाँ बुझैत छी , जे एहन राजनैतिक गप लेल न्यायाधीश महोदय अहाँकेँ कतय धरि खेहारि सकैत छथि ?
 किन्तु मुखिया बजैत अछि - ' न्यायाधीश महोदय अपन हदसँ बाहर किछु नहि क सकैत छथि ।
 ओ खाली छोट-छोट मामिलाक सुनवार्इ क सकैत छथि ।
 एहने ओ बजलनि ।
 सभ कियो सुनलक , हम बजलियैक , अहाँ सत्ता नष्ट करबाक दुस्साहस कोना क रहल छी ?
 हम कहलियैक , हमरासँ मसखरी नहि करू आ नहि त बड्ड खराब होयत ।
 जखन हम पोलैण्डक राजधानी वर्षावामे लड़िका सभक मध्य विधालयमे दरबान छलहुँ त जखनहि कोनो बेजाय गप सुनतहुँ कि तुरन्त सड़क दिस तकितहुँ जे कोनो सिपाही त नहि देखाइत अछि ।
 कहितहुँ - ' सिपाही जी , एहि ठाम आऊ त कनि आ ओकरा सभकेँ किछु कहि दितहुँ मुदा , एतय गाममे ककरा कहब ?
.
.
।
 हमरा बड्ड तामस भेल ।
 बड्ड क्षोभ भेल जे आजुक लोक सभ स्वच्छन्दता आ अवज्ञामे डूबि गेल अछि ।
 हम तनि सन हाथ भँजलहुँ आ .
.
।
 निसन्देह एहन नहि जे बहुत जोरसँ नहि , आस्ते-आस्ते , जाहिसँ लोक सभ सरकारक खिलाफ बजबाक धृष्टता नहि करय .
.
।
 मुखिया दिससँ दफादार दखल देलक ।
 हम दफादारोकेँ , आब बस शुरू भ गेल .
.
।
 थोड़ेक तावमे आबि गेल रही सरकार , मुदा डेगौंने बिनु कोनो उपाय नहि रहय ।
 जँ जाहिललोकनिकेँ डेंगाउ नहि त अपनहि मोन कोनादन करैत अछि ।
 खास क जँ कोनो कारण सँ .
.
.
जँ अफरा-तफरी .
.
।
 - माफ करू ।
 अफरा-तफरीपर ध्यान राखक लेल लोक सभ छथि ।
 एहि लेल दफादार , दरोगा , सिपाही सभ छथि - दफादारकेँ सभ किछु देखबाक नहि अछि आ फेर जे हम बुझैत छी ओ दफादार नहि बुझैत अछि .
.
।
 - मुदा र्इ बुझि लिय जे र्इ अहाँक काज नहि थिक .
.
।
 की ?
 हमर कोना नहि अछि ?
 गजब बात अछि .
.
।
 लोक सभ अभद्रता करथि आ हमर काज नहि !
हम की हुनकालोकनिक बड़ार्इ करू ?
 ओ सभ अहाँसँ शिकायत करैत छथि जे हम हुनकालोकनिकेँ गीत गाब नहि दैत छी ।
 एहि गीत सभमे भला की राखल अछि ?
 कोनो काज करबाक बदला ओ सभ गीत .
.
।
 आ साँझमे आगि लग बैसक फैशन सेहो बना नेने छथि ।
 जल्दी सुतक चाही , मुदा हुनकालोकनिकेँ हँसी-ठट्ठा चाही ।
 हमरा लग लिखल अछि ।
 - की लिखल अछि ?
 - के-के आगि लग बैसैत अछि ।
 प्रिषिव्येयेव जेबीसँ एकटा मैल पुरजी निकालैत अछि , चश्मा लगबैत अछि आ बाँचैत अछि - ' घूर लग बैसनिहार : इवान प्रोखेरोल , सव्वा मिकीफोरोव , प्योत्र प्येत्रोव , सिपाहीक कनियाँ पूस्त्रोवा , विधवा , स्येम्योन किस्लोवक संगहि अवैध दुराचारमे लिप्त अछि ।
 इग्नात सिवछोंक जादू-टोना करैत अछि ।
 ओकर कनियाँ मात्र डायन अछि आ रातिमे अनकर गाय सभकेँ दूह बहराएत अछि ।
 