एहि पोथीक पहिल शीर्षक ' हास्य पर व्यंग्य फ्री जाहि आधार पोथीओक नामकरण भेल अछि , पति-पत्नीक बीच संवाद में हास्य हएब स्वाभाविक अछि , पर¥च व्यंग्यक समयवेष करैत पतिक मुहे इ्र काएब - ' अंग-अंग स हमर मतलब छल अहाक फाटल एड़ी स एकटा तीव्र व्यंजना अछि ।


फ्री बला फामूर्ला के देखार करैत कहैत छथि - देखियौ , सड़कक संग खाधि , नेताक संग जनता , सत्ताक संग अपराधी , दरमाहाक संग घूस ।


।

।
 ।
 ।
 ।
 ।
 साहित्यक सुंग समीक्षा ओ होरीक संग हुड़दंग फ्री भ सकैत छैक , त जीवनक संग आरो क्षेत्र में इएह प्रयोग किएक ने कएल जाय र्इ समधानल चोट कलमक निर्भीकता के साबित करैत अ ।
 िद ।
 ' नेताजी पएि़तो छथि में कहैत छथि- ' जौ नेता सभ पढ लगतै त खिबाक सामग्री के बनतै ।
 एहिना ' बोकवा रहल कुमारे शीर्षक मेें कहने छथि- ' लाठी आ बेंत में जतेक फर्क छैक , आतबे बरक बाप आ कनियाक बाप में , केहन तीक्ष्ण आ चोटकर व्यग्य अछि ।
 ' मोछ नहि त किछु नहि में सिपाहीक बखिया उधाड़ते करिया कका मुहे- ' हौ मोछ बिनु त ओ लोकनि एतेक दब्बू भ गेल छलाह जे बीच रस्ता पर भेटिथुन कोना ।
 कखनहु कात-करोट में त कखनहु चाट-सिंघाराक दोकान पर , त देसरे घड़ी मोल-जाल बिना तरकारी समटैत ।
 ।
 ।
 ।
 ।
 ।
 ।
 जनताक सुरक्षा में कम , बअेसी अपन सुरक्षा ल ' क अपस्यात ।
 हसैत-हसैत गम्भीर बात कहि देब लेखकक स्वभाव अछि ।
 वस्तुत : हसी हृदयक उपजा थीक आ ' व्यंग्य बुद्धि स सम्बद्ध ।
 हास्य खिलखलबैत अछि आ व्यंग्य तिलमिलबैत अछि परंच दुहूक उददेष्य एके अतिछ- ' आनन्ददायिनी वृतितक पोषण ।
 जाहि में लेखक अपन सिद्धहस्तता देखौलनि अछि ।
 सरलता , सहजता आ व्यावहारिक भाषा-षैलीक प्रयोग में सम्पन्नता सर्वत्र दृषिटगोचर होइछ ।
 वस्तुत : व्यंग्यक अभीष्ट सबदिना हितकर आ हेतुकर होइत रहल अछि ।
 एहि मादे एक टा पुरान घटनाक्रम मोन पड़ैत अछि ।
 डा ।
 सम्पूर्णानन्दक भाइ श्रीयुत् परिपूर्णानन्दजी काशीमे कतहुँ नौकरी लए साक्षात्कार हेतु उपस्थित छलाह ।
 अपन नम्बर अएलापर र्इ अन्तर्वीक्षा हालमे प्रवेश कएल ।
 ओ कुर्सीपर बैसलो नहि रहथि तावत एक टा एक्सपर्ट तपाकसँ बाजल , तोँ त बड़ कारी छह !
 ( तुम तो बड़े काले हो !
 ) एक्सपर्टक व्यंग्य-वस्तुकेँ पूरा करैत परिपूर्णानन्दजी तुरन्त बाजि उठलाह - ' जी श्रीमान !
 अपने बिल्कुल ठीक कहि रहल छी , मुदा हमर माय हमरा बहुत प्यार करैत अछि ।
 हुनक एहि प्रत्युत्पन्नतासँ सभ कियो ततेक प्रभावित भेल जे ओ सभक सहमतिसँ अभीष्ट पदपर चयनित भ गेलाह ।
 तेँ व्यंग्य कटु होइतहुँ कटु-मधुक प्रभाव सेहो छोड़ैत अछि ।
 इहो एहि विधा लेल ध्यातव्य विषय थिक ।
 जिनकापर सामाजिक , सांस्कृतिक दायित्व होइ , जिनकर व्यक्तित्व , वक्तृत्व आ कृतित्वक सामाजिक प्रभाव हो , हुनक सभक जाति व्यापक , काल-व्यापक स्खलनकेँ देखब- बूझब आ ओकरा ओहि व्यक्ति सहित सांसारिक मंचपर उपस्थित कर व्यंग्यक कर्तव्यकृत विषय अछि ।
 व्यंग्यकेँ प्रभावी आ धरगर बनेबा लए व्यंग्यकारकेँ सभसँ पहिने अपन तिलमिलाहटिकेँ पचबए पड़ैत अछि ।
 निश्चित रूपसँ र्इ साधना सहज नहि ; विषेष रूपसँ तखन , जखन नेतृत्व पक्ष भूख , बेरोजगारी समरसा-शुन्यता , असुरक्षा भरल कुत्सित जीवन-शैलीक बेढंगा शिल्पमे , जीवनपर्यन्त चराचर सम्प्रेष्य , असाधारण प्रत्यक्ष आ साक्षात संकेतिक व्यंग्यक नित नवीन प्रतिमान ठाढ़ कएने चलि जा रहल हो ।
 एनामे व्यंग्य-विधानक साहित्यिक साधना सेहो जँ मात्र गारि नहि पढ़बाक संयम स्वरूपमे सिद्ध भ रहल हो त एकरा बहुत अस्वाभिक नहि कहबाक चाही मुदा एहन सन पाकल दूरवस्थामे व्यंग्यवाणसँ बेसी कारगर , असरि सोझ , सरल दूटप्पी-गप्पीक होइत अछि ।
 एहन आकंठ उद्वेलित वातावरणसँ त्राणार्थ याचना नहि आब रण होएत , जिनगी जाय वा कि मरण होएत सनक शब्द अपन सार्थक आकार ग्रहण करए लगैत अछि ।
 परिवर्तनकेँ संसारक सभसँ पैघ सत्य मानल जाइत अछि ।
 कोनो साहित्य एहि स्थूल विधानसँ भिन्न नहि ।
 तखन त आजुक लेखनशैलीपर आधुनिकताक प्रभावे ' यूज एण्ड थ्रोक ’ मानसिकता विशेषत : हाबी अछि ।
 कविता , कथा , गद्य , नाटक , एकांकी आदिक सृजित नव भंगिमामे सद्य : प्रभावजन्यताक अभाव नहि , परंच एहि सभमे स्थायित्व वा चिरता ताकब स्वयमेव व्यंग्यमूलक विषय बनैत जा रहल अछि ।
 एहि लेल प्राच्य व्यंग्य-शैलीक नवका रूप असरदार होइतहुँ पहिने जकाँ प्राय : खुट्टाठोक नहि भ रहल अछि से ठीके ने ।
 लोकगाथा राजा सलहेसक प्रसंग मतान्तर आने लोक-साहित्य सदृश्य लोकगाथा सलहेस लोकक कंठमे बसैत रहल अछि ।
 सर्वप्रथम एकर पाठ जार्ज ग्रियर्सन द्वारा संकलन कएल गेल छल ।
 तत्पश्चात डा ।
 महेन्द्र नारायण राम आ डा ।
 फुलो पासवान द्वारा एकर पाठ प्रकाशित भेल मुदा जेँ कि र्इ गाथा लोककंठमे विराजमान रहल अछि आ गायक सभक कंठमे रहल अछि तेँ गायक-गायकमे स्थान-क्षेत्रादिक अनुसार अंतर देखल जाइत अछि ।
 से स्वाभाविक ।
 कोनो एकर अधिकारिक पाठ उपलब्ध नहि भेलाक कारणेँ एहि गाथाक गायन एवं रूपमे अंतर सेहो देखबामे अबैछ ।
 इएह कारण अछि जे विद्वानलोकनिक मध्य मतभिन्नता देखबामे अबैत अछि ।
 र्इ तथ्य आओर उजागर तखन भेल अछि जखन गत आषाढ़ 18-19 जून 2012मे नेपालक सिरहा जिलाक लहानमे राजा सलहेसपर नेपाल प्रज्ञा प्रतिष्ठान द्वारा गोष्ठीक आयोजन कएल गेल छल ।
 ओना छिटफुट सलहेस लोकगाथापर कतेको गोष्ठीमे कार्यपत्र प्रस्तुत भेल होयत मुदा दू दिना संपूर्ण गोष्ठी सलहेस गाथापर केन्द्रित र्इ पहिल गोष्ठी छल ।
 एहिमे आठगोट कार्यपत्र प्रस्तुत कएल गेल छल ।
 चारिगोट पहिल दिन आ चारिगोट दोसर दिन ।
 औपचारिक रूपेँ गप करैत काल जे विचार प्रस्तुत कएल जाइत रहल ताहिसँ र्इ स्पष्ट भेल जे सलहेस गाथाक कथावस्तुक प्रसंग एखन धरि एकमत नहि भेल देखना जाइछ ।
 सलहेस प्राय : प्रत्येक गहवरमे गजारूढ़ देखल जाइत छथि मुदा डा ।
 प्रफुल्ल कुमार सिंह ‘मौन’ अपन आलेखमे कमलापुर गहवरक भीतर बनल मूर्ति अश्वरोहीक चर्चा कएने छथि ।
 नेपालमे प्रचलित सलहेस गाथामे सलहेसक पत्नीक नाम सती माँजरि कहल जाइत अछि ।
 विभिन्न सहलेस गाथामे विभिन्न नाम देल गेल अछि ।
 सलहेसक विवाह बलाटपुरक राजा विराटक पुत्रीक संग कोना भेलनि तकर विवरण नथुनी सिंह दोनवार एना देने छथि - बज्रा राज विराटक दरबरिया पहलवान छलाह ।
 राजा विराट एक टा बड़का कुश्तीक आयोजन कएलिन ।
 बज्राकेँ कुश्तीमे हराएबला पहलवानक संग सती माँजरिक विवाह करब से प्रतीज्ञा छलनि ।
 सलहेस आ बज्राकेँ कुश्ती भेल जाहिमे बज्रा हारि गेल आ सलहेसक विवाह सती माँजरिसँ भेल ।
 ओ मधुबनी जिलाक वासोपट्टी लगक बलाटपुरकेँ राजा विराटक स्थान मानैत छथि ।
 एतए हुनका अनुसार सलहेस गाथामे उल्लेख भेल ' छोपहा चौरी अछि ।
 नथुनी सिंह दोनवारक अनुसार राजा कुलेश्वर सिंह दोनवार छलाह आ एखन सलहेस फुलवारीक ( लहान ) बाहर जे पूजास्थान अछि , ओहिठाम दोनवार पुजारी अछि आ एहि परिसरमे सिलहट अखाड़ा अछि ।
 राजा कुलेश्वरकेँ भीमसेन सेहो कहल जाइत अछि आ नेपालक सिंघुली जिलाक कमलाखोझ आदि स्थानमे भीमसेन केँ गृहदेवताक रूपेँ पूजा कएल जाइत अछि ।
 मूल गाथामे सलहेसक प्रेमिका दौना मालिनकेँ कहल गेल अछि मुदा मणिपद्म ओहि स्थानपर कुसमाकेँ उल्लेख कएने छथि ।
 मणिपद्मक उपन्यासमे रेशमा चुहड़मलक प्रेमिका रूपमे चित्रित अछि ।
 संकलित पाठ सभमे राजकुमारी चन्द्रावतीक अंगरक्षक चुहड़मल अछि ।
 सलहेसक नियुक्तिक पश्चात चुहड़क रोजी-रोटी हरण भेलाक कारणेँ राजभवनसँ बदला लइछ ।
 मुदा डा ।
 मोहित ठाकुरक कार्यपत्रमे चुहड़मल पकड़ियाक राजा कुलेश्वरक चौकीदारी करैत छल ।
 ओकरा चन्द्रावतीक प्रति आकर्षण रहैक मुदा चन्द्रावती ओकरासँ घृणा करैत छलि ।
 इएह कारण छल जे चुहड़मलकेँ झूठ अभियोगमे नोकरीसँ हटा देल जाइछ ।
 तत्पश्चात जेलमे बंद सलहेसकेँ चौकीदारीमे नियुक्त कएल जाइछ ।
 समयक ताकमे बैसल चुहड़मल चन्द्राक नौलखा हार चोरा कए सलहेसपर चोरिक अभियोग लगा दइछ आ सलहेसकेँ पुन : जेल मे बंद क देल जाइछ ।
 मुदा डा ।
 रमानंद झा ' रमणक कार्यपत्रमे अछि जे चुहड़मल राजभवनमे सेन्ह काटि रानी हंसावतीक कोठलीमे पहुँचि हुनका गरासँ चन्द्रहार काटि लैछ आ ओ हँसावतीकेँ राजा भीमसेनक खाली पलंगपर राखि चन्द्रहार एवं सेानक पलंग लए अपन गढ़ मोकामा सुरक्षित आबि जाइछ ।
 डा ।
 रमणक विचारमे सलहेस बल पौरूषमे चुहड़मलसँ न्यून छथि ।
 डा ।
 मेघन प्रसाद अपन आलेखमे सलहेसकेँ राजा सलहेस कहैत हुनक राज्य बीहड़वन प्रान्तमे अवस्थित छल से कहने छथि मुदा , एहि गोष्ठीमे हुनका राजा कोनो राज्यक नहि अपितु अन्य कारणसँ कहल जएबाक चर्च कएल गेल छल ।
 पुरातत्वविद् तारानंद मिश्रक कथन छनि जे प्राचीन अनार्यजातिक सभ समूहकेँ शूद्रजातिमे राखि ओकर श्रमशोषण आ सामाजिक अवहेलना-अपमान भेल छलैक ।
 एहि सामाजिक कुव्यवस्थाक विरूद्ध मिथिलाक शूद्र जातिक ( प्रस्तर कालक कोच , भील , किरात , नाग , डोम , चमार , मुसहर , डोथ , दुसाध , खतबे , पासवान , वनजारा , मगहिया डोम , राजवंशी आदि अनेक कथित निचला वर्गक ) विद्रोहक परिसूचक थिक सलहेस गाथा ।
 अपन कार्यपत्रक अंतमे ओ कहैत छथि जे सलहेस मात्र एक टा मिथिलाक लोकगाथा थिक जकरा ऐतिहासिक प्रमाणित करबा लेल कोनो साक्ष्य नहि अछि ।
 किछु विद्वानलोकनि सलहेसक जन्मस्थान मोरंगक महिसौथा मानलनि अछि जखन कि र्इ स्थान सिरहाक महिसौथा कहल जाइछ ।
 सलहेसक गाथामे चर्चामे आएल मानिकदह प्रसंग किछु विद्वानलोकनिकेँ र्इ मानिकसेन द्वारा खुनाओल पोखरि मानैत छथि मुदा , नथुनी सिंह दोनवार अनुसार दोना मालिन आ सलहेसक बीच प्रथम भेँट मानिकदहमे भेल छल ।
 डा ।
 मौनक विचार छनि जे सलहेस भीमसेनक अश्वारोही शैन्यक प्रमुख छलाह , जकर प्रमाण हिनक अश्वारोही लोकमूर्ति ओ लोकचित्र भेटैत अछि ।
 गाथाक विभिन्न पाठमे पकड़ियाक स्थानपर केवलागढ़ या कंचनगढ़ सेहो पाओल जाइछ ।
 राजा शैनी राज्य करैत छल ओ सतखोलिया चंपारण जिलामे होयबाक बात पुरातत्वविद् तारानंद मिश्र कहैत छथि जे जखन कि र्इ सतखोलिया कटारी ( उदयपुर , नेपाल ) लग कतहुँ नहि पाओल जाइछ ।
 जतय ब्रजकिशोर वर्मा ' मणिपद्म सलहेसक समय पाँचम-छठम शताब्दी मानैत छथि त नथुनी सिंह दोनवार एहि गाथाकेँ सोलहम शताब्दी दिस मानैत छथि ।
 डा ।
 मोतीलाल यादव एहि गाथाक समय पन्द्रहम शताब्दी मानैत छथि मुदा , किछु विद्वानलोकनि ज्योतिरीश्वर कृत वर्णरत्नाकर मे लोरिक नाचक उल्लेख भेटैछ मुदा , सलहेसक गाथाक चर्चा नहि भेलाक कारणेँ एकरा बादक कालखंडक मानैत छथि ।
 एहि तरहेँ सलहेस लोकगाथामे अनेक घटना एवं स्थान सभक प्रसंग भिन्न-भिन्न मत देखल जाइत अछि मुदा , जेना उपर उल्लेख क आएल छी जे विभिन्न काल , गायक एवं स्थानमे प्रचलित एहि गाथाक कारणेँ एहि प्रकारक भिन्नता पाओल जाएब स्वाभाविक ।
 मिथिला-रंगमंच एकटा विलुप्त लोकधर्मी परम्परा : पैकामी मिथिला-रंगमंचक इतिहास अत्यन्त प्राचीन अछि ।
 उत्तर वैदिककालमे मिथिलामे नृत्य संगीत ओ अभिनयक एक टा समृद्ध परम्परा विकसित भ गेल छल से साक्ष्य वाजसनेयि सँहिता , शतपथ ब्राह्मण , याज्ञवल्क्य स्मृति सन वैदिक ग्रन्थ प्रस्तुत करैत अछि ।
 अश्वमेघ एवं अन्यान्य यज्ञादिक अवसरपर वैदिक कालमे नृत्य एवं गायन कएल जाइत छल ।
 गाथिन द्वारा देवपुरूष , राजपुरूष एवं वीरपुरूषक गाथाक गायन कएल जाइत छल ।
 एतय एक गप फड़िछा क कहि देब आवश्यक होयत जे आध कालहिसँ समाजक नागर , संस्कृति , लोक संस्कृतिसँ प्रेरणा प्राप्त करैत रहल अछि ।
 समाजक अशिक्षित ग्राम्यजनक बीच व्याप्त परम्पराक विभिन्न तत्वकेँ जखन कोनो नियम किंवा व्याकरणसँ बान्हि देल जाइत अछि , तखन ओ परम्परा शास्त्रीय भ जाइत अछि ।
 वैदिककालमे नृत्य ओ गायनक जाहि शिष्ट परम्पराक उल्लेख विभिन्न ग्रन्थ सभमे भेटैत अछि से निश्चित रूप सँ लोक परम्परहिसँ गृहीत रहल होयत ।
 एतावता मिथिलामे नृत्य नाटय आदि सन प्रदशनकारी कलाक लोक ओ शिष्ट र्इ टू टा धारा समानान्तर रूपसँ आदिये कालसँ प्रवाहित होइत रहल अछि ।
 एहि दुनू धारामे बिनु कोनो भेद करैत एक टा समेकित रूप सँ मिथिला-रंगमंचक संज्ञासँ अभिहित करब उचित होयत ।
 वैशाली गणतन्त्रक पतन एवं एगारहम शताब्दीमे कर्णाट राजवंशक उत्थानक बीच मिथिलाक इतिहासक र्इ अवधि तिमिरादन्न अछि अवश्य मुदा , राजनीतिक झंझावातक बादहुँ मिथिला-रंगमंच जीवन्त ओ विकसमान बनल रहल ।
 एकर साक्ष्य प्रस्तुत करैत अछि चौदहम शताब्दीक आधमे लिखित वर्णरत्नाकर सन गद्यग्रन्थ ।
 वर्णरत्नाकरक नगर वर्णनामे मिथिलाक लोकधर्मी परम्पराक कतिपय नाटय यथा लोरिक नाच , बेलि ( बिहुला ) , मएना बड़ती ( गोपीचन्द मयनावती ) , चान्चलि आदिक उल्लेख भेटैत अछि तँ दोसर दिस एहि ग्रन्थक छठम कल्लोलमे अथ भाट वर्णना , अथ विधावन्त वर्णना , अथ नृत्य वर्णना , अथ पात्रनृत्य वर्णना , अथ प्ररण नृत्य वर्णनामे मिथिलाक शिष्ट रंगमंच परम्पराक विस्तारसँ वर्णन भेल अछि ।
 मिथिला-रंगमंचक लोकधर्मी ओ शिष्ट परम्परामे किछु मूलभूत अन्तर रहल अछि ।
 लोक रंगमंच निर्बन्ध रहल अछि ।
 र्इ कोनो सुनिश्चित विधान , नियम ओ कोनो सुनिश्चित संज्ञाकेँ नहि स्वीकार कएलक अछि ।
 एहि मंचपर अभिनीत होअयबला नाटक मौखिक परम्परामे रहल अछि ।
 मंचपर अभिनय करबाकाल एकर अभिनेताक संवाद , ओ गद्यमे हो वा पद्यमे स्वत : स्फूत रहैत आयल अछि ।
 अपन मंचपर अभिनयक हेतु ई लोकधर्मी परम्परा देवपुरूष , राजपुरूष एवं वीरपुरूषक चरित ओ आख्यानक आश्रय तँ लैते रहल अछि , प्रत्युत अपन सीमाक विस्तार करैत ओहनो वीर एवं श्रृंगारी पुरूषक गाथाकेँ ग्रहण करैत रहल अछि जे आभिजात्य वर्गक नहि भ क सामान्य वर्गक रहैत आयल अछि , किंवा जातीय नायकक रूपमे समय-समयपर समाजमे एहि कोटिक व्यक्ति जे अभ्युदय होइत रहल अछि , तकरो चरितकेँ नाट्यरूप द क ओकरा प्रस्तुत कएल जाइत रहल अछि ।
 मिथिलाक लोकधर्मी नाट्य परम्पराक प्रस्तुतिक स्वरूप तीन प्रकारक देखबामे अबैत अछि ।
 एकर एकटा जातीय स्वरूप होइत अछि ।
 जेना – पमरिया , नटबा-नटिनियाँ , बखो-बखैनी , भाँट-भाँटिन आदि परम्परागत कलावन्त जाति थिक , जकर वृत्तिये नाच-गान करब रहलैक अछि ।
 एकर दोसर स्वरूप होइत अछि , ओहि प्रकारक लघु समूह जे वृत्तिक रूपमे नाच-गानकेँ अपनबैत रहल अछि ।
 जेना कथक एवं नटुआ ।
 कथक एवं नटुआ नाचक मण्डलीमे कम-सँ-कम दू एवं बेसी- सँ-बेसी चारि गोटा भेल करैत छल ।
 लोकधर्मी रंगमंचक तेसर स्वरूप रहल अछि पेशेवर अभिनेतालोकनि द्वारा बनाओल गेल वृहत नाच मण्डली ।
 लोकधर्मी नाटय परम्पराक एहि पेशेवर वृहत आकारक चान मण्डली द्वारा विशुध मनोरंजनात्मक नाटयाभिनयक संग-संग आध्यात्मिक-अनुष्ठानिक अभिनय सेहो कएल जाइत रहल अछि ।
 अबुल फजलक आइने-अकबरीमे ' भगतिया नामक लोकनाट्य मण्डलीक उल्लेख भेल अछि जे कित्र्तनियाँ रंगमंचक सदृश्य राधा-कृष्ण विषयक कथानकपर नाटक करैत छल ।
 फ्रांसिस बुकननक पूर्णिया रिपोर्ट-1809-1810मे सेहो भकतिया , नृत्यकाली , काली दमनि , रामजतरा , संकित्र्तनियाँ , कित्र्तनियाँ-भजनियाँ नामसँ अनेक नाच मण्डलीक प्रचलनक उल्लेख भेल अछि ।
 मिथिलाक लोक रंगमंचपर पौरणिक कथा आधारित नृत्याभिनयकेँ विद्यापति नाच , चौपहरा नाच , घाँटो नाच आदि संज्ञासँ अभिहित कएल जाइत अछि ।
 एकर सम्बन्ध मनोरंजनक संग-संग किछु विशिष्ट प्रकारक धार्मिक अनुष्ठानसँ सेहो रहल अछि मुदा , पौराणिक कथासँ भिन्न लोरिक , सलहेस , दीनाभद्री , दुलरा दयाल , सुठी कुम्मरि प्रभृति लोकगाथा आधारित नृत्याभिनयकेँ चौकीतोड़ नाच , छकड़बाजी नाच आदि संज्ञासँ अभिहित कएल जाइत रहल अछि ।
 वास्तवमे मिथिलाक एहि व्यावसायिक नाच मण्डलीक नृत्याभिनयकेँ स्थूल रूपमे ' नाच कहल जाइत रहल अछि मुदा , एहि नाचक विषय-वस्तु , स्थान , प्रदर्शनक अवसर एवं एकर दर्शक समूहक विशिष्ट परिचितिक आधारपर एकरा भिन्न-भिन्न नाचक संज्ञा देल जाइत रहल अछि ।
 मिथिलामे एक टा विषेष वृत्तिसँ सम्पृक्त दर्शक वर्गक मनोरंजनार्थ व्यावसायिक नाच मण्डली द्वारा कएल जायबला नृत्याभिनयक नाम छल - पैकामी नाच ।
 ' पैकामी शब्द ' पाइक शब्दक विशेषण थिक ।
 ' पाइक शब्द ' पादिक वा ' पदातिक तद्भव रूप थिक ।
 मध्य कालमे विभिन्न देशी राजा ओ सामंतलोकनि अपन जे सेना रखैत छलाह ताहिमे पदातिक अर्थात पैदल सेना होइत छल से ' पाइक कहबैत छल ।
 मिथिलाक किछु सैन्योपजीवी रहल जाति सभमे आइयो अपनामे उच्चता ओ निम्नता देखयबाक हेतु ' छोट पइका ओ ' बड़ पइका सन शब्दक प्रचलन देखल जाइत अछि ।
 मिथिलामे मध्यकालमे राजा-सामंतलोकनि द्वारा जेना विशिष्टजनक मनोरंजनार्थ किर्तनियाँ सन शास्त्रीय रंगमंचकेँ आश्रय प्रदान कएल जाइत छल , तदवते अपन सैन्य वर्गक मनोरंजनार्थ ओकर रूचिक अनुरूप लोकधर्मी नाटय परम्परासँ सम्बद्ध नर्तक-अभिनेता आदिकेँ सेहो प्रश्रय देल जाइत छल ।
 जखन राजाक सेना कोनो अभियानपर प्रस्थान करैत छल तँ ओकरा संग अन्यान्य संरजामक अतिरिक्त नटुआक मण्डली सेहो चलैत छलैक ।
 मध्यकालीन मिथिलामे सैन्य अभियानक स्वरूप कोन प्रकारक रहैत छल होयत तकर एकटा झलक मीरा बाला पीर लोकगाथाक निम्न अंशमे भेटि जाइत अछि - बारह सय बरैसी घोड़ा , सोलह सय दन्तार , सत्तरि सय गे अकुन-मकुनी , पाइक छत्तिस हजार तेरह सय करनाल बजैए , छप्पन जोड़ी नटुआ आब सैकड़ मिरद-मानरि बजबै , सिँघा-डफिला आब ।
 अभियानक मार्गमे रात्रि विश्रामक समय किंवा युद्धस्थल पर थाकल-ठेहिआयल सैन्य वर्गमे नवस्फूर्ती अनबाक हेतु संग चलि रहल ओहि आजन-बाजन युक्त नाच मण्डली द्वारा नृत्याभिनय कएल जाइत छल ।
 एहि अभिनयकेँ पैकामी नाच कहल जाइत छल ।
 पैकामी नाच कहल जयबाक र्इ अर्थ नहि जे एकर दर्शक मात्र पदाति सेना रहैत छल होयत प्रत्युत मध्यकालमे सेनाक पर्याये होइत छल पाइक ।
 मध्यकालमे मिथिलामे राजन्य वर्ग ओ ओकर सेवक वर्गक मनोरंजनक शैली कोना भिन्न होइत छलैक तकर जीवन्त चित्रण म ।
 म ।
 परमेश्वर झा रचित मैथिलीक प्रथम उपन्यास सीमान्तिनी आख्यायिकामे भेल अछि ।
 निषध देशक राजा जखन अपन पुत्रक विवाहक क्रममे सम्पूर्ण लाव-लश्कर संग आर्यावर्त विदा होइत छथि तँ मार्गमे जत-जत हुनक काफिला विश्रामक हेतु रूकैत अछि तत-तत दू रंगक मनोरंजक आयोजन होइत अछि ।
 राजा ओ हुनक संग शिष्ट जनक हेतु परिष्कृत शास्त्रीय ढंगक मनोरंजनक प्रबन्ध रहैत अछि मुदा , ओहिसँ इतर कहार-बेगार , नोकर-चाकर सभक मनोरंजन मयूर पाँखिबला ढोल बजा क , चमर नटुआ सभ सीता-स्वयंवर , प्रभावतीहरण , रम्भाभिसार , विरहा , चाँचरि प्रभृति गीब गाबि क नचैत अछि ।
 पुनश्च एहि प्रसंगमे लेखकक फराकसँ टिप्पणी छनि जे र्इ मनोरंजन ताही रूपक अछि जेना आइ-काल्हि कहार-वेगार , सभ अल्हा , लोरिक , दयाल सिंह , सूठी कुमरि , नैका प्रभृतिक गीत गबैत अछि ।
 वास्तवमे सीमान्तिनी आख्यायिकाक उपर्युक्त प्रसंगसँ स्पष्ट होइत अछि जे राजन्य ओ शिष्ट वर्गसँ इतर राजाक समस्त सेवक वर्गक मनोरंजनक हेतु फराकसँ व्यवस्था रहल करैत छल ।
 पारम्परिक नटुआ द्वारा विभिन्न वाद्य-यन्त्रक संग नृत्याभिनय कएल जाइत छल जकरा ' पैकामी नाचक विशेष अभियान देल गेल छल ।
 पैकामी नाचक अन्तर्गत पौराणिक एवं लैकिक दुहू प्रकारक कथा-गाथापर आधारित अभिनय कएल जाइत छल ।
 मिथिलामे पैकामी नाचक परम्परा कोनहुँ रूपमे भारतक स्वतंत्रता प्राप्तीसँ पूर्व धरि छल ।
 अंग्रेजी शासनक कारणे पैघ सेना रखबाक परिपाटी तँ समाप्ते भ गेल छल , तथापि सामंत-जमीन्दार इत्यादि द्वारा हँसेड़ी तँ रखले जाइत छल आ यथासाध्य राजकीय परम्पराक निर्वाह कएले जाइत छल ।
 अत : राजकीय व्यवस्थापक अन्यान्य शोभा-सुन्दरक संग-संग एहि लोकधर्मी परम्पराक नटुआ इत्यादिकेँ सेहो सीमिते स्तरपर , मुदा आश्रय देल जाइत रहलैक ।
 भारतक स्वतंत्रताक बाद जेना पुरान सभ टा परम्परा इतिहासक कथा बनि क रहि गेल , तकरा संगहि पैकामी नाचक सेहो लोप भ गेल ।
 लोक संस्कृति आ कलासँ स्नेह रखनिहार कोनहुँ जिज्ञासु व्यक्तिक मोनमे र्इ जिज्ञासा उत्पन्न भ सकैत छनि जे अतीतक गर्तमे समा गेल पैकामी नाचक स्वरूप कोन प्रकारक रहल छल होयत मुदा , जिज्ञासुलोकनिक एहि जिज्ञासाक किछु अंशक शमन करबाक एक टा साधनक अन्वेषण किछु दिन पूर्व भ सकल अछि ।
 र्इ साधन थिक पैकामी नाचक अन्तर्गत अभिनीत कएल जायबला एक टा लोकगाथा दुलरा दयालक नाटकीय रूपक पाण्डुलिपि ।
 ध्यातव्य थिक जे सीमान्तिनी आख्यायिकाक लेखक पैकामी नाचक रूपमे अभिनेय जतेक गाथाक नाम गनओलनि अछि , ताहिमे एक टा नाम दयाल सिंहक सेहो अछि ।
 र्इ संयोगक विषय थिक जे ओही दयाल सिंहक गाथाक नाट्यरूपक एक टा पाण्डुलिपि प्राप्त भेल अछि ।
 दयाल सिंह मिथिलाक एक टा प्रसिद्ध लोकनायक आ एहि ठामक महाल जातिक लोकदेवता थिक , जकर भाओ पूजाक आयोजन साओन मासमे भेल करैत अछि ।
 दयाल सिंहक गाथा ओहि विशिष्ट श्रेणीक गाथा थिक , जकर वाचन , गायन एवं अभिनय तीनू होइत रहल अछि ।
 दयाल सिंहक नामक संग अनेक विशेषण जुड़ल देखल जाइत अछि , जेना बबुआ , दुलरा , दुलहा , नटुआ , नटुकवा , नटवा , गरबी वा गरभी इत्यादि ।
 वास्तवमे गाथामे दयाल सिंहक जे बहुआयामी स्वरूप अछि तदनुरूप ओकर विशेषणो बहुविध अछि ।
 राजभरौड़ाक बबुआन रहबाक कारणेँ बबुआ , माल विसम्भरक दुलरूआ बेटा होयबाक कारणेँ दुलरा , बखरीक दुखरन सहनी ओ बहुरा गोढ़िनक जमाय तथा धनी अमरौटीक पति होयबाक कारणेँ दुलहा , नृत्य विधामे निपुण रहबाक कारणेँ नटुआ वा नटवर तथा अपन शक्ति एवं तन्त्र विधापर गर्व करबाक कारणेँ गरवी सन विशेषणक संग दयाल सिंह मिथिलामे आइयो जीवन्त बनल अछि ।
 मिथिलाक अन्यान्य लोकगाथा जकाँ दयाल सिंहहुक गाथाक संग दुर्भाग्य रहल अछि जे एखन धरि एकर संकलन नहि कएल जा सकल अछि ।
 डा ।
 पूर्णानन्ददास अवश्ये अपन शोध-प्रबन्ध मैथिली लोककाव्यमे अन्यान्य किछु गाथाक संग दयाल सिंहहुक गाथाकेँ प्रस्तुत कएने छथि , मुदा जेँ कि हुनक शोध-प्रबन्ध प्रकाशित नहि भ सकलनि तेँ अध्येतालोकनिकेँ ओकरा देखि सकबाक अवसर नहि भेटि सकलनि ।
 दयाल सिंहक गाथाक नाट्य रूपबला जे पाण्डुलिपि प्राप्त भेल अछि सेहो आब जीर्ण-शीर्ण भ जयबाक कारणेँ दुष्पाठ्य भ गेल अछि ।
 पाण्डुलिपिक प्रथम पृष्ठपर तिरहुता आ देवनागरीमे शीर्षक देल गेल अछि - दुलहा दयाल सिंह , पैकामी नाच ।
 एहि पाण्डुलिपिक लेखन जकरा द्वारा भेल तकर नाम कतहु नहि अछि , मुदा जकरा मुँहसँ सुनि क गाथाक नाट्य स्वरूपकेँ लिपिबद्ध कएल गेल तकर परिचय प्रथमहि पृष्ठपर निम्न प्रकारेँ देल गेल अछि - श्री चुल्हार्इ मुखिया ( मल्लाह , गोंढ़ि , जेठाँसु , जेठतिया मल्लाह ) , पिता - भजन मुखिया , ग्राम – बैका , डाकघर – ककोरहा , भाया – झंझारपुर , जिला - दरभंगा ( मिथिला ) दिनांक - शुक्र 1.6.1941
र्इ ।
 ।
 उपर्युक्त सूचनासँ प्रतीत होइत अछि जे चुल्हार्इ मुखिया प्राय : कोनो पैकामी नाच मण्डलीक मेट ( प्रमुख ) किंवा ओहिसँ सम्बद्ध रहल होयत ।
 एकरा संगहि इहो ध्यान रखबाक थिक जे चुल्हार्इ मुखियाक गाम बैका , दरभंगा जिलाक जाहि मनीगाछी-तारडीह क्षेत्रमे पड़ैत अछि से क्षेत्र पारम्परिक एवं शास्त्रीय दुहू प्रकारक नाटयाभिनयक लेल प्रसिद्ध रहल अछि ।
 एहि क्षेत्रक सखबार , शेरपुर , उजान , लगमा आदि गाम सभमे व्यावसायिक नाट्य मण्डलीक पुरान परम्परा रहल अछि ।
 दयाल सिंह गाथाक नाट्य रूपक जे पाण्डुलिपि प्राप्त भेल अछि , तकरा उद्धार क सकब असम्भव अछि मुदा , एक नजरिमे देखला उत्तर प्रतीत होइत अछि जे गाथा केँ विभिन्न शीर्षकक माध्यमसँ बाँटि क अनेक भागमे प्रस्तुत कएल गेल अछि ।
 र्इ विभाजन शास्त्रीय नाटकक दृश्य विभाजनसँ मेल खाइत प्रतीत होइत अछि ।
 गाथाक अधिकांश दृश्यक शीर्षकमे ' परस्थान ओ ' विसराम शब्द जुटल देखल जाइत अछि ।
 यथा एकर किछु शीर्षककेँ देखल जा सकैत अछि - दुलरा जनम , सती अमरौटी मिलन , कनियाँ निरीच्छन , बखरी परस्थान , कामरू परस्थान , कोरियर बजार परस्थान , भरौड़ा परस्थान , रोसड़ा बजार बिसराम , चौघटिया डेरा , बहुरा ठकुराइन कए वार्ता इत्यादि ।
 नाटक अनेक दृश्यमे विभाजित अछि एवं प्रत्येक दृश्यक जे कथानक अछि तकरा शीर्षक द्वारा पहिने इंगित क देल गेल अछि ।
 प्रत्येक शीर्षकक नीचाँमे ' सुमिरन उप शीर्षक अंकित अछि , तकर नीचाँमे सुमिरनक ' धुन निर्देष सेहो देल गेल अछि ।
 यथा - धुन-बघैया , धुन-रास , धुन-किर्तन , धुन-चाँचरि , धुन-फागु , धुन-चैतावर , धुन-झूमरि , धुन-नचारी इत्यादि ।
 ' धुन निर्देषक पष्चात सुमिरनक पाँती देखबामे अबैत अछि जे मोटा-मोटी छओसँ आठ पाँती धरिक अछि ।
 एहि सुमिरनकेँ शास्त्रीय नाटकक मंगलाचरणक प्रतिस्थानी मानल जा सकैत अछि ।
 सुमिरनक विधान पूरा कएलाक बाद ' समाजी कथासूत्रकेँ आगू बढ़बैत ओहि दृश्यमे घटित होअयबला घटनाक वर्णन किछु गेय पाँतीमे करैत अछि ।
 पैकामी नाचक समाजीक तुलना शास्त्रीय नाटकक सूत्रधारसँ कएल जा सकैत अछि मुदा , एहिमे समाजीक वृहत भूमिका देखबामे अबैत अछि ।
 प्रत्येक पात्रक गीतिमय संवादसँ पूर्व समाजी अभिनेय प्रसंगक वातावरण , घटनाक्रम पात्रक स्वरूप वर्णन करैत ओहि पात्र द्वारा अग्रिम संवाद कहल जयबाक सूचना दैत अछि ।
 अपितु प्रत्येक पात्रक कथनसँ पूर्व समाजीक संवाद देखबामे अबैत अछि जाहिमे नेपथ्यमे घटित होइत घटनाक सूचना दर्शककेँ दैत अछि आ तकर बाद पुन : ओ नेपथ्यक प्रसंग सेहो मंचपर प्रत्यक्ष भ जाइत अछि ।
 वस्तुत : दयाल सिंहक नाट्य रूपक पाण्डुलिपिमे एकर जे स्वरूप देखबामे अबैत अछि ताहिमे नाट्यक मेरूदण्ड इएह समाजी देखबामे अबैत अछि ।
 दुलरा दयाल नाचक एक टा दृश्य किंवा प्रसंगसँ पैकामी नाचक अभिनय शैली एवं एहि मंचपर अभिनीत नाटयक विषय-विस्तारक सन्दर्भमे किछु गप स्पष्टताक संग कहल जा सकैत अछि ।
 पैकामी वस्तुत : अनेक दिनमे सम्पन्न भेनिहार धारावाही नृत्य-नाटय छल ।
 नेपालीय मैथिली नाटकमे सेहो एहने प्रवृत्ति देखल जाइत अछि मुदा , नेपालीय मैथिली नाटकक रंगमंच स्थिर रहल करैत छल , जखन कि पैकामीक रंगमंच स्थिर नहि जे बंगालक ' जात्रा ओ मिथिलाक ' पैकामीक नाचक बीच कोनो अन्त : सम्बन्ध रहल होयत किंवा दुनू एकहि परम्परासँ नि : सृत भेल होयत ।
 एतबे किएक असमक शंकरदेव प्रणीत अंकिया नाट एवं पैकामी नाचक रंगमंचीय स्वरूपमे अद्भुत साम्य दृष्टिगोचर होइत अछि ।
 अंकिया नाटमे जेना सूत्रधार निरन्तर मंचपर उपस्थित रहैत अछि आ प्रत्येक पात्रक संवादसँ पूर्व ओकर कथन होइत अछि तदवते पैकामी नाचमे समाजीक भूमिका देखबामे अबैत अछि ।
 प्रतीत होइत अछि जे शंकरदेव अपना समयमे असमक जाहि ' ओजा-पालि नामक नाचक रंग-शैलीसँ प्रभावित भेल होयताह से ओजा-पालि एवं पैकामी नाचक रंग-शैलीमे सादृश्य देखना जाइत अछि ।
 विद्वानलोकनिक मान्यता छनि जे मिथिलाक उपाध्याय वा ओझा उपनामधारी ब्राह्मण अभिनेतालोकनिक मंडली द्वारा मिथिलासँ बाहरहु जा क जे अभिनय कएल जाइत छल ओही मंडलीकेँ असममे ' ओजा-पालि कहल जाइत छल ।
 वास्तवमे देखल जाय तँ पैकामी नाचक बहुतो वैशिष्टय नेपाल , बंगाल , ओ असमक लोकधर्मी ओ शास्त्रीय रंगमंचमे देखबामे अबैत अछि ।
 समेकित रूपमे पैकामी नाचक रंग-शैलीक सम्बन्धमे कहल जा सकैत अछि जे एकर रंगमंच चलन्त होइत छल ।
 यात्राक क्रममे जत रात्रि विश्राम होइत छल ओत एक टा स्थल निर्धारित कएल जाइत छल ।
 वाद्य , वादक ओ गायक सभ रंगस्थलपर आबि क एक टा नियमसँ बैसैत छल ।
 पुन : आख्यानक जाहि अंक वा दृश्यक अभिनय करबाक रहैत छल , ताहिसँ सम्बद्ध समस्त पात्र अपन-अपन समुचित वेष-भूषामे , समाजीक संग मंचपर उपस्थित होइत छल ।
 अभिनयक आरम्भ नमसिक्रया जकरा ' सुमिरन कहल जाइत छल ताहिसँ होइत छल जकरा समाजीक संग सभ पात्र मिलि क गबैत छल आ एहि गायनमे मंचपर पाछाँमे बैसल गायक-वादक सभ सेहो संग दैत छल ।
 पुन : नाट्य प्रसंगसँ सन्दर्भित समाजीक लयात्मक कथन होइत छल आ ओहि कथनक संग मंचपर उपस्थित समस्त पात्र नृत्य कर लगैत छल ।
 पुन : समाजी अपन कथनमे अपना बाद जाहि पात्रक संवादक संकेत कएने रहैत छल से पात्र आगाँ बढ़ि गाबि क अपन संवाद बजैत छल आ संवादक अन्तिम चरणपर जहाँ ओ पहुँचैत छल कि पाछाँ बैसल गायक-वादक ओहि टुकड़ीकेँ पकड़ि वाद्य-वादनक संग उच्च स्वरमे गाब लगैत छल आ पुन : सब पात्र आंगिक अभिनयक संग नाच लगैत छल ।
 पैकामीमे नृत्यक अंश अधिक होइत छल ।
 सम्भवत : बीच-बीचमे गद्यात्मको संवाद रहैत छल होयत जे स्वत : स्फूर्त रहैत होयत ।
 पैकामी नाचक प्रदर्शन-शैलीक दर्शन वर्तमानहुँ समयमे मिथिलामे प्रचलित ' चौकीतोड़ नाचमे देखबामे अबैत अछि ।
 अन्तर एतबे जे पैकामी समतल भूमिपर प्रस्तुत कयल जाइत छल , प्राय : वएह पैकामी जखन चौकीक रंगमंच बना क ओहिपर प्रस्तुत कएल जाय लागल तँ र्इ चौकीतोड़ नाचक नामसँ प्रचलिते भ गेल ।
 पैकामी नाचक रूपमे अभिनीत दुलरा दयाल लोकगाथाक ' रोसड़ा बजार विश्राम प्रसंगसँ एहि बातक आभास भेटैत अछि जे लोकगाथाक गेयरूपमे कथानकक बहुतो प्रसंगकेँ मात्र संक्षेपमे वा संकेतमे कहि देल जाइत रहल अछि मुदा , जखन वएह लोकगाथा अभिनेय रूपमे अबैत छल तँ ओकरा पूर्ण विस्तार प्रदान कएल जाइत छल ।
 दुलरा दयाल लोकगाथाक गेय पाठक संकलन डा ।
 पूर्णानन्द दास जे कएने छथि अथवा एहिसँ इतरहु जे एकर विभिन्न पाठ सब देखल गेल अछि , ताहिमे ओकर कथावस्तु संक्षेपमे देखबामे अबैत अछि मुदा , दुलरा दयाल लोकगाथाक अभिनेय पाठक जे पाण्डुलिपि प्राप्त भेल अछि ताहिमे कम-सँ-कम चौबीस गोट प्रसंग देखबामे आयल अछि ।
 आब जेना डा ।
 पूर्णानन्ददास द्वारा संकलित दुलरा दयालक गेय पाठमे मात्र एतबे वर्णन भेटैत अछि जे दयाल सिंह जखन अपन पित्ती भमल ओ सात सय बिरयातीक संग अपन पत्नी अमरौटीक द्विरागमन करब हेतु बखरी बिदा होइत अछि तँ बाटमे ओ सब रोसड़ामे विश्राम करैत अछि ।
 ओत ' दयाल सिंह अपन नृत्यकलासँ सभक मोन मोहि लैत अछि मुदा एही गाथाक नाट्यरूप ' रोसड़ा बाजार बिसराम प्रसंगमे एकरा विस्तार दैत एहिमे एकटा रोमांटिक उपकथा जोड़ल गेल देखबामे अबैत अछि ।
 एकर तात्पर्य इएह जे पैकामी रंगमंचपर जखन कोनो पौराणिक किंवा लोकगाथाकेँ अभिनीत कएल जाइत छल तँ ओकरा पर्याप्त पल्लवित-पुष्पित क ' प्रसंगानुरूप अनेक दृश्यमे विभाजित कएल जाइत छल ।
 गाथाक एहि नाट्य रूपकेँ आइ-काल्हि दूरदर्शन धारावाहिक जकाँ अनेक दिवस धरि ओकर नृत्यात्मक मंचन कयल जाइत छल ।
 निष्कर्षत : कहल जा सकैत अछि जे पैकामी मिथिला-रंगमंचक एक टा भिन्न लोकधर्मी परम्परा छल जकरा राज्याश्रय प्राप्त छलैक ।
 एकर प्रेक्षक राजा-सामंतलोकनिक सैनिक एवं अन्यान्य कर्मी सभ मात्र भेल करैत छल ।
 र्इ एक टा यात्रा-रंगमंच छल ।
 वर्तमानमे पैकामी भने इतिहासक वस्तु भ गेल होअय , मुदा दयाल सिंह गाथाक नव-अन्वेषित पैकामी नाट्य-रूपसँ एहि विलुप्त रंगमंचक स्वरूपपर बहुत किछु प्रकाश पड़ैत अछि ।
 प्रदर्श लोककलाक क्षेत्रमे रूचि रखनिहार अनुसन्धातालोकनि जँ एहि सूत्रकेँ पकड़ि आगू बढ़थि तँ सम्भव थिक जे भविष्यमे अनेक नवीन तथ्य सभ प्रकाशमे आबि सकय ।
 सन्दर्भ-निर्देश : - गोनू ग्राम गोनू झा ।
 मिथिलाक धरतीपर जनमल एकटा एहन महान पुरुष , जिनकर नाम लितहि लोकक मोनमे बेसी जनबाक जिज्ञासा होमय लगैत अछि ।
 ओ पुरुष जिनकर बुद्धिक आगु पैघ-पैघ योद्धा , ज्ञानी , धूर्त , पाखण्डी सभ नतमस्तक भ जाइत छलाह , निक चर्चा हुनक दैविक गुणक लेल कयल जाइत अछि ।
 कठिन-सँ-कठिन समस्या आ गुत्थीकेँ अपन ज्ञान-विवके आ स्वभावक सहयोगसँ सोझरायब हिनक विशेषता छल ।
 एहन महान आत्माक डीह आइ विरान भ उद्धारक बाट ताकि रहल अछि ।
 गोनू झा सत्य आ वास्तविकताके ओकालति करैत छलाह ।
 हुनक जे खिस्सा सुनब आ मंथन करब त ' एकटा अद्भुत अलौकिक ज्ञान प्रकट होयत ।
 गोनू झा तर्कशास्त्रक एक टा अद्भुत संग्रह छलाह ।
 ओ अपन तर्कशक्तिसँ सभकेँ अन्हरजानीसँ बहार करबाक प्रयास करैत रहलाह ।
 जहिना बीरबल आ तेनालीरामक खिस्सा भारतीय साहित्यमे चर्चित अछि तहिना गोनू झाक खिस्सा ।
 हिनक खिस्सा पूरा मिथिलामे हास्यविनोदक रुपमे कहल आ सुनल जाइत अछि ।
 हिनक खिस्सामे समकालीन कतेको पात्रक परिचय होइत अछि जेना भवसिंह , शिवसिंह , भाय भोनू झा , नोकर बसुआ , हजाम , गोनु झाक माय , कनिया , पिता आदि ।
 मिथिलामे ओइनवार वंशक राजसत्तामे अयलाक बाद विद्यापति , वाचस्पति मिश्र सहित अनेक विद्वान , पंडित आ दार्शनिक भेलाह ।
 एहि समयमे गोनू झा सन रत्न एहि मिथिला समाजकेँ भेटल , जिनका पाबि हम सभ गौरवान्वित छी ।
 गोनू झा सदति राजसत्ताक समीप रहलाह ।
 श्री महेन्द्र मलंगियाक कहब छनि जे ओ राजा भवसिंहक नम्र सचिव छलाह ।
 सन 1386मे हुनका महामहोपाध्यायक उपाधि भेटल छलनि ।
 सभक माय अपन संतानकेँ बड्ड मानैत अछि ।
 किछु महिलाकेँ एहि संदर्भमे भभडाक सेहो रहैत छनि ।
 एहि तरहक भभडाकक अन्हरजाली संलिप्त समाजकेँ सत्यसँ परिचय करयबाक हेतू अपन तर्क बुद्धिक प्रयोग क एक बेर गोनू झा कोठीक मुन्ना फोड़ि मूड़ी ढुका दम साधि लेलनि ।
 पूरा समाज जमा भेल जे गोनू झा मरि गेलाह ।
 थोड़े काल धरि कन्नारोहिट भेल , फेर दाह संस्कारक चिन्ता ।
 समस्या छल जे गोनू झाकेँ कोना निकालल जाय ।
 गामक लोकसभ कहलक जे कोठी फोड़िक निकालल जाए तँ मायक विरोध भेल - ' आब त गोनू मरि गेल , कोठी कियाक फोडबैक , कोनो तरहेँ खींचि-तीरिकेँ निकलि दियौक ।
 थोड़े चछाड़े ने लगतैक ताहिसँ मुइलमे ओकरा की हेतैक ।
 मुदा , समाजक लोक कोठी फोड़ि निकाललक ।
 गोनू झाक कानमे एक टा कनौसी छल ।
 लोक सभ कनौसी कटबाक सूरसार कयलक कि फेर मायक विरोध भेल - ' कनौसी कियाक कटबैक ।
 ओ त मरिये गेल ।
 बरु ओकर काने काटि लिय ।
 आब कान कटियो जेतैक त की हेतैक ।
 एतेक सुनि गोनू झा घरफरा क ' उठलाह ।
 एहि खिस्साकेँ सूनि मोनमे जरुरे हँसिक बुलबुला छुटैत हो मुदा , पारिवारिक सम्बन्ध , माय-बेटाक सम्बन्ध जीबते भरि , मुइलाक बाद नहि , तकर समर्थन करैत समाजकेँ इजोत देखेबाक प्रयास कयलनि संगहि अर्थलोलुपताक सेहो नीक जका उजागर होइछ ।
 हिनक खिस्सामे र्इ कतहुँसँ साबित नहि होइत अछि जे ओ समाजक नेता छलाह मुदा सामाजिक जागरणक उदाहरण अवश्य छलाह ।
 गोनू झा कोनो कथा वा पुस्तककेँ लिपिबद्ध नहि कयलनि ।
 हुनक सम्पूर्ण जीवने एहन-एहन विशेषतासँ भरल-पूरल छल जे ओ खिस्सा बनि गेल आ एखन मिथिलाक गाम-गाममे बूढ़-पुरानसँ सूनल जाइछ संगहि प्रसंगवश कोनो उदाहरण स्वरुपे प्रयोग होइछ ।
 कथा कहबा काल कथावाचक किछु बात तँ शब्दश : कहैछ मुदा , बहुत रास बात हुनक भाव भंगिमा द्वारा अभिव्यक्ति होइछ आ सएह भाव भंगिमा गोनू झाक चरित्रक चमत्कार अछि ।
 एहि कथाकेँ लोक सभ ततेक ने हास्यापद बनौलक जे धीरे-धीरे गोनू झाक लोक बहुत रास छलाह आ एखनो छथि जे गोनू झाक नामपर नव-नव खिस्साक रचना क लोकक बीच परसैत छथि जाहिमे हुनका धूर्त शिरोमणि बनेबाक भरपूर अवसर रहैछ ।
 ओना एक टा खास बात देखल गेल अछि जे कोना व्यक्तिक गुणक बड़ार्इमे हास्य-विनोदक सम्भावना कम होइछ मुदा , जखन ओहि गुणकेँ अवगुण बना पसारल जाइछ तखन हास्य-विनोदक सम्भावना भरपूर रहैत छैक ।
 गोनू झापर र्इ लागू होइत अछि ।
 ओ हास्यक एक टा माध्यम बनि गेलाह ।
 गोनू झाक खिस्सा कहबा काल हास्य-विनोदक हेतु हुनक क्रिया-कलापक चित्रण ताहि तरहेँ होइछ जे खिस्साक मूल तत्व हँसीक ठहाकामे गुम भ जाइत अछि , जखन कि हुनक सभ कथा एक टा गम्भीर प्रभाव छोड़ैत अछि ।
 भोज-भातमे मिठार्इक स्थानपर मिठार्इ सभक जड़ि अर्थात् कुसियारक टोनी परसब , फिजूलखर्ची रोकबाक प्रयास छैक कि धूर्त साबित करबाक प्रयास ?
 गोनू झाक जन्म मिथिलाक भटवाड़ा गाम जे बादमे भरौड़ा कहाइत छल , तकर साधारण श्रोत्रिय ब्राह्मण परिवारमे भेल जे वर्तमानमे दरभंगा जिलाक सिंहबाड़ा प्रखण्डक अंतर्गत भड़वारा गाम कहबैत अछि ।
 दरभंगासँ 25 कि ।
 मी ।
 पश्चिम-उत्तर दिशामे मोहम्मदपुरसँ 7 कि ।
 मी ।
 पश्चिम आ कमतौल रेलवे स्टेशनसँ 8 कि ।
 मी ।
 दक्षिण-पश्चिम दिशामे , मधुबनी जिलाक बसैठासँ 30 कि ।
 मी ।
 दक्षिण अवस्थित गाम भरवाड़ा जे पूबसँ भजौरा , निस्ता , कलिगाव , पश्चिमसँ सनापूर , घोरछौड़ , महेषपट्टी , शंकरपट्टी , उत्तरसँ कटका , दक्षिणसँ करौत आ भगवतीपुरसँ घेरायल अछि ।
 गोनू झा ' कर्महे सोनकरिया मूलक ब्राह्मण छलाह ।
 गोनू झाक खिस्सासँ हुनक आवास , स्थान व गामक जे संरचना स्पष्ट होइत अछि ओहि अनुसारेँ भड़बारा एखनहुँ गोनूक गवाही द रहल अछि ।
 हिनक एक टा कथा बेस प्रचलित अछि ।
 एक बेर गाममे बाढ़ि आबि गेल रहैक ।
 कतहु रोपनि नहि भेलैक त गोनू झा कमला मैया ( नदी ) सँ कबूला कयलाह जे जँ एहि बेर नीकसँ धान रोपा जायत त ' हम 108 बलि प्रदान करब ।
 ताहि अनुसारेँ नीकसँ धानक रोपनि भेल , पूरा खेत धानक हरियरीसँ लहलहा उठल ।
 मुदा गोनू कबूला पूरा नहि कयलनि ।
 
